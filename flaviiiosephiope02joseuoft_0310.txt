262 ΑΡΧΑῙΟΛΟΓΙΑΣ

ἐχθρῶν καὶ σκυλεῦσαι τοὺς νεκρούς. καὶ οἳ μὲν ἐπὶ
τρεῖς ἡμέρας σκυλεύοντες ἔκαμον (τοσοῦτον ἦν τὸ τῶν
ἀνῃρημένων πλῆθος)· <15> τῇ τετάρτῃ δὲ συναθροισθεὶς
πᾶς ὁ λαὸς εἴς τινα κοῖλον καὶ φαραγγώδη τόπον τὴν
τοῦ θεοῦ δύναμιν καὶ τὴν συμμαχίαν ηὐλόγησαν, ἀφ’ 5
οὗ καὶ προσηγορίαν ἔσχεν ὁ τόπος, κοιλὰς εὐλογίας.
4 <16> ἐκεῖθεν δ’ ἀναγαγὼν τὴν στρατιὰν ὁ βασι-
λεὺς εἰς Ἱεροσόλυμα τρέπεται πρὸς εὐωχίας καὶ θυσίας
ἐπὶ πολλὰς ἡμέρας. μετὰ μέντοι γε τὴν τῶν πολεμίων
αὐτοῦ διαφθορὰν ἀκουσθεῖσαν τοῖς ἀλλοφύλοις ἔθνεσι, 10
πάντες οὗτοι κατεπλάγησαν αὐτόν, ὡς φανερῶς αὐτῷ
τοῦ θεοῦ τὸ λοιπὸν συμμαχοῦντος. καὶ Ἰωσάφατος μὲν
ἔκτοτε μετὰ λαμπρᾶς δόξης ε’πί τε δικαιοσύνῃ καὶ τῇ
πρὸς τὸ θεῖον εὐσεβείᾳ διῆγεν, <17> ἧν δὲ φίλος καὶ
τῷ τοῦ Ἀχάβου παιδὶ βασιλεύοντι τῶν Ἰσραηλιτῶν, 15
πρὸς ὃν κοινωνήσας ἐπὶ κατασκευῇ νεῶν εἴς τε Πόντον
πλεουσῶν καὶ τάπὶ Θρᾴκης ἐμπόρια διήμαρτε τοῦ κτή-
ματος ὑπὸ γὰρ μεγέθους ἀπώλετο τὰ σκάφη, καὶ διὰ
τοῦτ’ οὐκέτι περὶ ναῦς ἐφιλοτιμήσατο.
τα μὲν οὗν περὶ τὸν Ἱεροσολύμων βασιλέα Ἰωσά- 20'
2 φατον οὕτως εἶχεν· (18) ὁ δ’ Ἀχάβου παῖς Ὀχοζίας
ἐβασίλευε τῶν Ἰσραηλιτῶν ἐν Σαμαρείᾳ ποιούμενος
τὴν δίαιταν, πονηρὸς ὧν καὶ πάντα ὅμοιος τοῖς γο-
νεῦσιν ἀμφοτέροις καὶ Ἱεροβοάμῳ τῷ πρώτῳ παρανο-
μήσαντι καὶ τὸν λαὸν ἀπατᾶν ἀρξαμένῳ. <19> τὴν δὲ 25
βασιλείαν ἔτος ἤδη δεύτερον ἔχοντος ὁ τῶν Μωαβιτῶν
ἀφίσταται βασιλεὺς αὐτοῦ, καὶ τοὺς φόρους, οὓς ε”μ-
προσθεν ἐτέλει τῷ πατρὶ αὐτοῦ Ἀχάβῳ, χορηγῶν ε’παύ-
σατο. συνέβη δὲ τὸν Ὀχοζίαν καταβαίνοντα ἀπὸ τοῦ
ξ 15 = 2 Paral. XX 26, ξ, 18 = 3 Reg. XXII 52.
§19 =4Reg.11.

 

