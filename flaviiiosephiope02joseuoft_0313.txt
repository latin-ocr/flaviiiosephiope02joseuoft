ENA'rll 265

ἐσέβετο. ἦν δὲ τᾶλλα δραστήριος. <28> κατ’ ἐκεῖνον δὲ
τὸν καιρὸν Ἠλίας ἐξ ἀνθρώπων ἠφανίσθη, καὶ οὐδεὶς
ἔγνω μέχρι τῆς σήμερον αὐτοῦ τὴν τελευτήν. μαθητὴν
δ’ Ἐλισσαῖον κατέλιπεν, ὡς καὶ πρότερον ἐδηλώσαμεν.
⁵ περὶ μέντοι γ’ Ἠλία καὶ Ἐνώχου τοῦ γενομένου πρὸ
τῆς ἐπομβρίας ἐν ταῖς ἱεραῖς ἀναγέγραπται βίβλοις ὅτι
γεγόνασιν ἀφανεῖς, θάνατον δ’ αὐτῶν οὐδεὶς οἶδεν.
<29> παραλαβὼν δὲ τὴν βασιλείαν Ἰώραμος ἐπὶ τὸν 3
,Μωαβιτῶν ἔγνω στρατεύειν βασιλέα, ΑΜισᾶν ὄνομα·
ιο τοῦ γὰρ ἀδελφοῦ αὐτοῦ, καθὼς προείπομεν, ἔτυχεν
ἀποστάς, φόρους τελῶν Ἀχάβῳ τῷ πατρὶ αὐτοῦ μυριά-
δας εἴκοσι προβάτων σὺν τοῖς πόκοις. <30> συν-
αθροίσας οὖν τὴν οἰκείαν δύναμιν ἔπεμψε καὶ πρὸς
Ἰωσάφατον, παρακαλῶν αὐτόν, ἐπεὶ φίλος ἀπ’ ἀρχῆς
15 ὑπῆρχεν αὐτοῦ τῷ πατρί, συμμαχῆσαι πόλεμον ἐπὶ τοὺς
ΝΙωαβίτας ἐκφέρειν μέλλοντι, ἀποστάντας αὐτοῦ τῆς
βασιλείας. ὃ δ’ οὐ μόνον αὐτὸς βοηθήσειν ὑπέσχετο,
ἀλλὰ καὶ τὸν Ἰδουμαίων βασιλέα συναναγκάσειν, ὄντα
ὑφ’ ἑαυτόν, συστρατεύσασθαι. <31> Ἰώραμος δέ, τοιού-
20 των (ὄντων) αὐτῷ τῶν παρ’ Ἰωσαφάτου περὶ τῆς συμ-
μαχίας κομισθέντων, ἀναλαβὼν τὴν αὑτοῦ στρατιὰν
ἧκεν εἰς Ἱεροσόλυμα, καὶ ξενισθεὶς λαμπρῶς ὑπὸ τοῦ
βασιλέως τῶν Ἱεροσολυμιτῶν, δόξαν αὐτοῖς διὰ τῆς
ἐρήμου τῆς Ἰδουμαίας ποιήσασθαι τὴν ὁδοιπορίαν ἐπὶ
25 τοὺς πολεμίους (οὐ γὰρ προσδοκήσειν αὐτοὺς ταύτῃ
ποιήσεσθαι τὴν ἔφοδον) ὥρμησαν οἱ τρεῖς βασιλεῖς ἐκ
τῶν Ἱεροσολύμων, ὅ τε τούτων αὐτῶν καὶ ὁ τῆς Σα-
μαρείας καὶ ὁ τῆς Ἰδουμαίας. <32> καὶ κυκλώσαντες
ἑπτὰ ἡμερῶν ὁδὸν εἰς ἀπορίαν ὕδατος τοῖς τε κτήνεσι
80 καὶ τῇ στρατιᾷ περιέστησαν, πλανηθέντων τὰς ὁδοὺς
52>ss = 4 Reg. H 11. ξ 29 = 4 Κεὶς 111 4.

