370 ΑΡΧΑΙΟΛΟΓΙΑΣ

Δανιήλου. <259> μεθ’ ἡμέραν δ’ ἀναστὰς ἐπὶ τὸν
λάκκον ἦλθε, καὶ σωζομένην τὴν σφραγῖδα εὑρὼν ᾗ
σημηνάμενος τὸν λίθον κατελελοίπει, ἀνοίξας ἀνεβόησε,
καλῶν τὸν Δανιῆλον καὶ πυνθανόμενος εἰ σώζεται.
τοῦ ὁ’ ὑπακούσαντος τῷ βασιλεῖ καὶ μηδὲν παθεῖν εἰ-
πόντος, ἐκέλευσεν αὐτὸν ἀνελκυσθῆναι ἐκ τοῦ λάκκου
τῶν θηρίων. <260> οἱ θ’ ἐχθροὶ θεασάμενοι τὸν
Δανιῆλον μηὸὲν πεπονθότα δεινόν, διὰ μὲν τὸ θεῖον
καὶ τὴν τούτου πρόνοιαν οὐκ ἠξίουν αὐτὸν σώζεσθαι,
πεπληρωμένους δὲ τοὺς λέοντας τροφῆς μὴ ἅψασθαι
μηδὲ προσελθεῖν τῷ Δανιήλῳ νομίζοντες, τοῦτ’ ἔλεγον
πρὸς τὸν βασιλέα. <261> ὃ δὲ μισήσας αὐτοὺς τῆς
πονηρίας, παραβληθῆναι μὲν πολλὰ κελεύει τοῖς λέουσι
κρέα, κορεσθέντων δ’ αὐτῶν τοὺς ἐχθροὺς τοῦ Δα-
νιήλου προσέταξεν είς τὸν λα’κκον ἐμβληθῆναι, ὅπως
εί διὰ κόρον αὐτοῖς οὐ προσέξουσιν οί λέοντες μάθοι.
(262> σαφὲς δ’ ἐγένετο Δαρείῳ, τῶν σατραπῶν παρα-
βληθέντων τοϊς θηρίοις, ὅτι τὸ θεῖον ε”σωσε τὸν Δα-
νιῆλον· οὐδενὸς γὰρ αὐτῶν ἐφείσαντο οἷ λέοντες, ἀλλὰ
πάντας διεσπάραττον ὡσανεὶ σφόδρα λιμώττοντες καὶ
τροφῆς ἐνδεεῖς. ἠρέθισε δ’ αὐτοὺς οὐ τὸ πεινῆν, οἶ-
μαι, μικρὸν ἔμπροσθεν ἀφθόνων κρεῶν ἐμπεπλησμέ-
νους, ἀλλ’ ἡ τῶν ἀνθρώπων κακία· δήλη γὰρ κᾶν τοῖς
ἀλόγοις αὕτη ζῴοις πρὸς τιμωρίαν γένοιτο, τοῦ θεοῦ
προαιρουμένου.

<263> διαφθαρέντων οὖν τῶν ἐπιβουλευσάντων
Δανιήλῳ τοῦτον τὸν τρόπον, ὁ βασιλεὺς Δαρεῖος καθ’
ὅλην ἔπεμψε τὴν χώραν ἐπαινῶν τὸν θεὸν ὃν Αανιῆλος
προσκυνεῖ, καὶ μόνον αὐτὸν εἶναι λέγων ἀληθῆ καὶ
τὸ πᾶν κράτος ἔχοντα. ἔσχε δὲ καὶ τὸν Δανιῆλον ἐν

ς· 2523 = Dan. VI 20.

 

10

15

20'

25

30

