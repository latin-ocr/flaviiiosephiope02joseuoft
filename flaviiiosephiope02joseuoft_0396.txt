348 APXAIOAOPIAJ:

ἔλαβεν αἰχμαλώτους τὸν ἀρχιερέα Σαρέαν καὶ τὸν μετ’
αὐτοῦ ι”ερέα Σοφονίαν, καὶ τοὺς φυλάττοντας τὸ ἱερὸν
ἡγεμόνας (τρεῖς δ’ ἦσαν οὗτοι), καὶ τὸν ἐπὶ τῶν ὁπλι-
τῶν εὐνοῦχον, καὶ τοὺς φίλους τοῦ Σεδεκίου ἑπτά, καὶ
τὸν γραμματέα αὐτοῦ, καὶ ἄλλους ἡγεμόνας ἑξήκοντα·
οὓς ἅπαντας μεθ’ ὧν ἐσύλησε σκευῶν ἐκόμισε πρὸς τὸν
βασιλέα είς Ῥεβλαθὰν πόλιν τῆς Συρίας. <1ῦΟ> ὁ δὲ
βασιλεὺς τοῦ μὲν ἀρχιερέως καὶ τῶν ἡγεμόνων ἐκέλευ-
σεν ἐκεῖ τὰς κεφαλὰς ἀποτεμεῖν, αὐτὸς δὲ πάντας τοὺς
αἰχμαλώτους καὶ τὸν Σεδεκίαν ἤγαγεν εἰς Βαβυλῶνα.
δέσμιον δ’ ἐπήγετο καὶ Ἰωσάδωκον τὸν ἀρχιερέα, ὄντα
υῐὸν Σαρέα τοῦ ἀρχιερέως, ὃν ἀπέκτεινεν ὁ Βαβυλώ-
νιος έν Ῥεβλαθᾷ πόλει τῆς Συρίας, ὡς καὶ πρότερον
ἡμῖν δεδήλωται.

<151> ἐπεὶ δὲ τὸ γένος διεξήλθομεν τὸ τῶν βασι-
λέων καὶ τίνες ἦσαν δεδηλώκαμεν καὶ τοὺς χρόνους
αὐτῶν, ἀναγκαῖον ἡγησάμην καὶ τῶν ἀρχιερέων εἰπεῖν
τὰ ὀνόματα, καὶ τίνες ἦσαν οἱ τὴν ἀρχιερωσύνην κατα-
δείξαντες ἐπὶ τοῖς βασιλεῦσι. <152> πρῶτος μὲν οὖν

Σάδωκος ἀρχιερεὺς ἐγένετο τοῦ ναοῦ ὃν Σολομὼν ᾠκο- ²

δόμησε. μετ’ αὐτὸν δ’ ὁ υίὸς Ἀχιμᾶς διαδέχεται τὴν
τιμήν, καὶ μετ’ Ἀχιμᾶν Ἀζαρίας· τούτου δ’ Ἰώραμος,
τοῦ δ’ Ἰωράμου Ἴσως, μετ’ αὐτὸν δ’ Ἀξιώραμος, <153>
τοῦ δ’ Ἀξιωράμου Φιδέας, τοῦ δέ Φιδέα Σουδέας, τοῦ δὲ
Σουδέα Ἰούηλος, τοῦ δ’ Ἰουήλου Ἰώθαμος, Ἰωθάμου δ’
Οὐρίας, Οὐρίου δὲ Νηρίας, τοῦ δὲ Νηρία Ὼδέας, τούτου
δὲ Σαλλοῦμος, Σαλλούμου δ’ Ἐλκίας, Ἐλκία δὲ Σαρέας,
τοῦ δ’ Ἰωσάδωκος ὁ αἰχμαλωτισθεὶς εἰς Βαβυλῶνα. οὗτοι
πάντες παῖς παρα πατρὸς διεδέξαντο τὴν ἀρχιερωσύνην.

§149 Ξ 4Reg.XXV1S; Ierem. [ΗΞ-1. ξ 151 = 1 Paral.
VI 8-15,

10

15

25

