272 APXAIOAOPIAE

διέγνω τῷ τῶν Ἰσραηλιτῶν ἐπιχειρεῖν βασιλεῖ, τὸν
Ἐλισσαῖον δεδοικώς, φανερῶς δὲ πολεμεῖν ἔκρινε, τῷ
πλήθει τῆς στρατιᾶς καὶ τῇ δυνάμει νομίζων περιέσε-
σθαι τῶν πολεμίων. <61> καὶ στρατεύει μετὰ μεγάλης
δυνάμεως ἐπὶ τὸν Ἰώραμον, ὃς οὐχ ἡγούμενος αὑτὸνῑ»
ἀξιόμαχον εἶναι τοῖς Σύροις ἐνέκλεισεν αὑτὸν είς τὴν
Σαμάρειαν, θαρρῶν τῇ τῶν τειχῶν ὀχυρότητι. ’Ἄδαδος
δὲ λογισάμενος αἱρήσειν τὴν πόλιν, εί καὶ μὴ τοῖς μη-
χανήμασι, λιμῷ μέντοι καὶ σπάνει τῶν ἐπιτηδείων
παραστήσεσθαι τοὺς Σαμαρεῖς, προσβαλὼν ἐπολιόρκει 1⁰
τὴν πόλιν. <62> οὕτω δ’ ἐπέλιπε τὸν Ἰώραμον ἡ τῶν
ἀναγκαίων εὐπορία ὡς διὰ τὴν ὑπερβολὴν τῆς ε’νδείας
ἐν τῇ Σαμαρείᾳ πραθῆναι ὀγδοήκοντα μὲν ἀργυρῶν
νομίσματος κεφαλὴν ὄνου, πέντε δ’ ἀργυρῶν νομίσματος
ξέστην κόπρου περιστερῶν ἀντὶ ἁλῶν ὠνεῖσθαι τοὺς 15 ’
Ἑβραίους. <63> ἦν δ’ ἐν φόβῳ μὴ διὰ τὸν λιμὸν
προδῷ τις τοῖς ἐχθροῖς τὴν πόλιν ὁ Ἰώραμος, καὶ καθ’
ἑκάστην ’ἡμέραν ἐκπεριήρχετο τὰ τείχη καὶ τοὺς φύλα-
κας, μή τις ἔνδον εἴη παρ7 αὐτῶν σκεπτόμενος, καὶ τῷ
βλέπεσθαι καὶ φροντίζειν ἀφαιρούμενος καὶ τὸ βούλε- ἓξ)
σθαί τι τοιοῦτο καὶ τοῦργον, εἰ ταύτην τις τὴν γνώ-
μην ἤδη λαμβάνειν ἔφθασεν. <64> ἀνακραγούσης δέ
τινος γυναικός ’δέσποτα ἐλεήσον,’ νομίσας αἰτεῖν τι
μέλλειν αὐτὴν τῶν πρὸς τροφήν, ὀργισθεὶς ἐπηράσατο
αὐτῇ τὸν θεόν, καὶ μήτε ἄλως αὑτῷ μήτε ληνοὺς ὑπάρ- 25
χειν ἔλεγεν, ὅθεν τι καὶ παράσχοι αὐτῇ δεομένῃ. (65)
τῆς δ’ οὐδενὸς μὲν χρῄζειν εἰπούσης τούτων, οὐδ’ ἐνο-
χλεῖν τροφῆς ἕνεκα, κριθῆναι δ’ ἀξιούσης πρὸς ἄλλην
γυναῖκα, κελεύσαντος λέγειν καὶ διδάσκειν περὶ ὧν
ἐπιζητεῖ, συνθήκας ἔφη ποιήσασθαι μετὰ τῆς ἑτέρας 30
g <31 = 4 Reg.V124.

 

