306 ΑΡΧΑΙΟΛΟΓΙΑΣ

πλείονα χρόνον ἡμερῶν αὐτὴν κατέσχε τριάκοντα. <229>
ὁ γαρ στρατηγὸς Μανάημος κατ’ ἐκεῖνον τὸν καιρὸν
ὢν ἐν Θαρσῇ πόλει, καὶ τὰ περὶ τὸν Ζαχαρίαν ἀκούσας,
ἄρας μετὰ πάσης τῆς στρατιᾶς ἧκεν είς Σαμάρειαν,
καὶ συμβαλὼν εἰς μάχην ἀναιρεῖ τὸν Σέλλουμον, καὶ
βασιλέα καταστήσεις ἑαυτὸν ἐκεῖθεν εἰς Θαψὰν παρα-
γίνεται πόλιν. <230> οἱ δ’ ἐν αὐτῇ τὰς πύλας μοχλῷ
κλείσαντες οὐκ εἰσεδέξαντο τὸν βασιλέα· ὃ δ’ ἀμυνόμε-
νος αὐτοὺς τὴν πέριξ ἐδῄου χώραν, καὶ τὴν πόλιν κατὰ
κράτος λαμβάνει πολιορκία, (231) φέρων τε χαλεπῶς
ἐπὶ τοῖς ὑπὸ τῶν Θαψιατῶν πραχθεῖσι πάντας αὐτοὺς
διεχρήσατο, μηδὲ νηπίων φειδόμενος, ὠμότητος ὑπερ-
βολὴν οὐ καταλιπὼν οὐδ’ ἀγριότητος· ἃ γὰρ οὐδὲ τῶν
ἀλλοφύλων τινας συγγνωστὸν διαθεῖναι γενομένους
ὑποχειρίους, ταῦτα τοὺς ὁμοφύλους οὗτος εἰργάσατο.
<232> βασιλεύσας οὖν τῷ τρόπῳ τούτῳ ὁ Μανάημος
ἐπ’ ἔτη μὲν δέκα σκαιὸς καὶ πάντων ὠμότατος διέμεινεν
ὤν, στρατεύσαντος δ’ ἐπ’ αὐτὸν Φούλλου τοῦ Ἀσσυ-
ρίων βασιλέως είς μὲν ἀγῶνα καὶ μάχην οὐκ ἀπαντᾷ τοῖς
Ἀσσυρίοις, πείσας δὲ χίλια τάλαντα ἀργυρίου λαβόντ’
ἀναχωρῆσαι διαλύεται τὸν πόλεμον. <2:33> τὸ δὲ κε-
φάλαιον τοῦτο συνήνεγκε τὸ πλῆθος Μαναήμῳ, πρα-
χθὲν κατὰ κεφαλὴν δραχμὰς πεντήκοντα. τελευτήσας
δὲ μετὰ ταῦτα κηδεύεται μὲν ἐν Σαμαρείᾳ, καταλείπει
δὲ τῆς βασιλείας τὸν υΐὸν Φακέαν διάδοχον, ὃς τῇ τοῦ
πατρὸς κατακολουθήσας ὠμότητι δυσὶν ε”τεσι μόνοις
ἧρξεν. <234> ἔπειτα δολοφονηθεὶς ἐν συμποσίῳ μετὰ
φίλων ἀπέθανε, Φακέου τινός, ὃς ἦν χιλίαρχος, ε’πι-
βουλεύσαντος αὐτῷ, παιδὸς δὲ Ῥομελίου. κατασχὼν δὲ

10

15

2'0

25

καὶ οὗτος ὁ Φακέας τὴν ἀρχὴν ἔτεσιν εἴκοσιν ἀσεβής 30

ς 229 = 4 Rog. XV 14.

