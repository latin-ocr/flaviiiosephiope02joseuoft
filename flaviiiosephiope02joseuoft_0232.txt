184 APXAIOAOFIAE

αἱ εἴσοδοι διὰ μικρῶν πάνυ θυρῶν. διέλαβε δὲ τὸν
ναὸν καὶ ἔνδοθεν καὶ ἔξωθεν ξύλοις κεδρίνοις, ἁλύσεσι
παχείαις συνδεδεμένοις, ὥστε ἀντ’ ὀχυρωμάτων καὶ
ῥώμης τοῦτ’ αὐτοῖς εἶναι.

<T1> διελὼν δὲ τὸν ναὸν εἰς δύο, τὸν μὲν ἔνδοθεν
οἶκον εἴκοσι πήχεων ἐποίησεν ἄδυτον εἶναι, τὸν δὲ
τετταράκοντα πήχεων ἅγιον ναὸν ἀπέδειξεν. ἐκτεμὼν
δὲ τὸν μέσον τοῖχον θύρας ἐπέστησε κεδρίνοις, χρυσὸν
αὐταῖς πολὺν ἐνεργασάμενος καὶ τορείαν ποικίλην.
<72> κατεπέτασε δὲ ταύτας ὕφεσιν εὐανθεστάτοις ἐξ
ὑακίνθου καὶ πορφύρας καὶ κόκκου πεποιημένοις, οὐ
μὴν ἀλλὰ καὶ βύσσου λαμπροτάτης καὶ μαλακωτάτης.
ἀνέθηκε δ’ εἰς τὸ ἄδυτον εἴκοσι πήχεων τὸ εὖρος, τῶν
δ’ αὐτῶν καὶ τὸ μῆκος, δύο χερουβεΐς ὁλοχρύσους, πή-
χεων ἑκατέραν τὸ ὕψος πέντε. δύο δ’ ἦσαν ἑκατέρα
πτέρυγες ἐπὶ πέντε πήχεις ἐκτεταμέναι· <73> διὸ καὶ
οὐ μακρὰν ἀπ’ ἀλλήλων αὐτὰς ἀπέστησεν, ἵνα τῶν πτε-
ρύγων τῇ μὲν ἅπτωνται τοῦ κατὰ νότον κειμένου τοίχου

10

15

τοῦ ἀδύτου, τῇ δὲ κατὰ βορρᾶν, αἶ δ’ ἄλλαι πτέρυγες ,

αὑταῖς συνάπτουσαι τεθείσῃ μεταξὺ αὐτῶν τῇ κιβωτῷ
σκέπη τυγχάνωσι. τὰς δὲ χερουβεῑς οὐδεὶς ὁποῖαί τινες
ἦσαν εἰπεῖν οὐδ’ εἰκάσαι δύναται. <74> κατέστρωσε
δὲ καὶ τοῦ ναοῦ τοῦδαφος ἐλάσμασι χρυσοῦ, ἐπέθηκε
ὁε καὶ τῷ πυλῶνι τοῦ ναοῦ θύρας πρὸς τὸ ὕψος τοῦ
τοίχου συμμεμετρημένας, εὖρος ἐχούσας πήχεων εἰκοσι,
καὶ ταύτας κατεκόλλησε χρυσῷ. <75> συνελόντι δ’
εἰπεῖν, οὐδὲν εἴασε τοῦ ναοῦ μέρος οὔτ’ ἔξωθεν οὔτ’
ἔνδοθεν ὃ μὴ χρυσὸς ἧν. κατεπέτασε δὲ καὶ ταύτας
τὰς θύρας ὁμοίως ταῖς ἐνδοτέρω καταπετάσμασιν. ἡ
δὲ τοῦ προνάου πύλη τούτων οὐδὲν εἶχε.
ξ 71= 3 Reg.V116.

20

25

30¹

 

