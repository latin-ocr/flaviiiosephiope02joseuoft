omon 249

πολιορκίας. <373> ἧν δ’ ’Ἄχαβος τούτων πραττομένων
ἐν ἀγωνία δεινῇ σὺν παντὶ τῷ λαῷ. θαρρεῖ δὲ καὶ
τῶν φόβων ἀπολύεται προφήτου τινὸς αὐτῷ προσελ-
θόντος καὶ φήσαντος αὐτῷ τὸν θεὸν ὑπισχνεῖσθαι
ὅποιήσειν τὰς τοσαύτας τῶν πολεμίων μυριάδας {vs-cov
χειρίους. <374> πυθομένῳ δὲ διὰ τίνων ἱὶν ἡ νίκη
γένοιτο, διὰ τῶν παίδων εἶπε τῶν ἡγεμόνων, r‘Jyov-⁴
μένου σοῦ διὰ τὴν ἀπειρίαν τὴν ἐκείνων. καλέσας δὲ
τοὺς τῶν ἡγεμόνων υίούς (ηὑρέθησαν δ’ ὡς διακόσιοι
10 καὶ τριάκοντα δύο), μαθὼν τὸν Σύρον πρὸς εὐωχίαν
καὶ ἄνεσιν τετραμμένον, ἀνοίξας τὰς πύλας ἐξέπεμψε
τοὺς παῖδας. <3ῖ5> τῶν δὲ σκοπῶν δηλωσάντων τοῦτο
τῷ Ἀδάδῳ, πέμπει τινας ὑπαντησομένους, ἐντειλάμενος,
ἂν μὲν είς μάχην ὦσι προεληλυθότες, ἵνα δήσαντες
15 ἀγάγωσι πρὸς αὐτόν, ἂν δ’ εἰρηνικῶς, ὅπως ταύτὸ
ποιῶσιν. εἶχε δ’ ἑτοίμην ’Ἀχαβος καὶ τὴν ἄλλην στρα-
τιὰν ἐντὸς τῶν τειχῶν. οἱ δὲ παῖδες τῶν ἀρχόντων
συμβαλόντες τοῖς φύλαξι πολλοὺς αὐτῶν ἀποκτείνουσι
καὶ τοὺς ἄλλους ἄχρι τοῦ στρατοπέδου διώκουσιν. ἰδὼν
20 δὲ τούτους νικῶντας ὁ τῶν Ἰσραηλιτῶν βασιλεὺς ἐξ-
αφίησι καὶ τὴν ἄλλην στρατιὰν ἅπασαν. <376> ἣ δ’
αἰφνιδίως ἐπιπεσοῦσα τοῖς Σύροις ἐκράτησεν αὐτῶν·
οὐ γὰρ προσεδόκων αὐτοὺς ἐπεξελεύσεσθαι, καὶ διὰ
τοῦτο γυμνοῖς καὶ μεθύουσι προσέβαλλον, ὥστε τὰς
25 πανοπλίας ἐκ τῶν στρατοπέδων φεύγοντας καταλιπεῖν,
καὶ τὸν βασιλέα διασωθῆναι μόλις ἐφ’ ἵππου ποιησά-
μενον τὴν φυγήν. <3ῖῖ> ’Ἀχαβος δὲ πολλὴν ὁδὸν διώ-
κων τοὺς Σύρους ἤνυσεν, ἀναιρῶν αὐτούς. διαρπάσας
δὲ τὰ ἐν τῇ παρεμβολῇ (πλοῦτος δ’ ἧν οὐκ ὀλίγος,
80 ἀλλὰ καὶ χρυσοῦ πλῆθος καῖ ἀργύρου), τά θ’ ἅρματα
5 373 = 3 Reg. xx 13.

