οΓΔοΠ ’ 237

κατέσχεν ἕως ἑτῶν εἴκοσι καὶ δύο, μηδὲν καινίσας τῶν
πρὸ αὐτοῦ βασιλέων εἰ μὴ ὅσα γε πρὸς τὸ χεῖρον
καθ’ ὑπερβολὴν πονηρίας ἐπενόησεν, ἅπαντα δ’ αὐτῶν
τὰ κακουργήματα καὶ τὴν πρὸς τὸ θεῖον ὕβριν ἐκμι-

5 μησάμενος, καὶ μάλιστα τὴν Ἱεροβοάμου ζηλώσεις παρα-
νομίαν. <317> καὶ γὰρ οὗτος τὰς δαμάλεις τὰς ὑπ’
ἐκείνου κατασκευασθείσας προσεκύνησε, καὶ τούτοις
ἄλλα παράδοξα προσεμηχανήσατο. ἔγημε δὲ καὶ γυ-
ναῖκα, θυγατέρα μὲν Ἰθωβάλου τοῦ Τυρίων καὶ Σιδω-

10 νίων βασιλέως, ἧ Ἰεζαβέλη ἤν ὄνομα, ἀφ’ ἧς τοὺς
ἰδίους αὐτῆς θεοὺς προσκυνεῖν ἔμαθεν. <318> ἧν δὲ
τὸ γύναιον δραστήριόν τε καὶ τολμηρόν, εἰς τοσαύτην
δ’ ἀσέλγειαν καὶ μανίαν προύπεσεν ὥστε καὶ ναὸν τῷ
Τυρίων θεῷ, ὃν Βῆλον προσαγορεύουσιν, ᾠκοδόμησε

15 καὶ ἄλσος παντοίων δένδρων κατεφύτευσε. κατέστησε
δὲ καὶ ἱερεῖς καὶ ψευδοπροφήτας τούτῳ τῷ θεῷ. καὶ
αὐτὸς δ’ ὁ βασιλεὺς πολλοὺς τοιούτους περὶ αὑτὸν
εἶχεν, ἀνοίᾳ καὶ πονηρίᾳ πάντας ὑπερβεβληκὼς τοὺς
πρὸ αὑτοῦ.

20 <319> προφήτης δέ τις τοῦ μεγίστου θεοῦ, ἐκ πό-
λεως Θεσβώνης τῆς Γαλααδίτιδος χώρας, προσελθὼν
Ἀχάβῳ προλέγειν αὐτῷ τὸν θεὸν ἔφασκε μήθ’ ὕσειν
αὐτὸν ἐν ἐκείνοις τοῖς ἔτεσι μήτε δρόσον καταπέμψειν
εἰς τὴν χώραν, εἰ μὴ φανέντος αὐτοῦ. καὶ τούτοις

25 ἐπομόσας ἀνεχώρησεν εἰς τὰ πρὸς νότον μέρη, ποιού-
μενος παρὰ χειμάρρῳ τινὶ τὴν διατριβήν, ἐξ οὗ καὶ τὸ
ποτὸν εἶχε· τὴν γὰρ τροφὴν αὐτῷ καθ’ ἡμέραν κόρακες
προσέφερον. <320> ἀναξηρανθέντος δὲ τοῦ ποταμοῦ
δι’ ἀνομβρίαν, είς Σαρεφθὰ πόλιν οὐκ ἄπωθεν τῆς

80 Σιδῶνος καὶ Τύρου (μεταξὺ γὰρ κεῖται) παραγίνεται,

ς 316 = 3 Reg. XVI 30.

Nl

