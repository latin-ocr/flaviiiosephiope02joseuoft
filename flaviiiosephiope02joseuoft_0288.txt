240 ΑΡΧΑΙΟΛΟΓΙΑΣ

πόα, ταύτην εἰς τροφὴν ἀμησάμενοι τοῖς κτήνεσιν ἔχωσι,
καὶ περιπέμψαντα κατὰ πᾶσαν τὴν οἰκουμένην τοὺς ζη-
τήσοντας τὸν προφήτην Ἠλίαν οὐχ ηὑρηκέναι. (330)
συνέπεσθαι δὴ ἐκέλευσε κάκεῖνον αὐτῷ. δόξαν οὖν
ἐξορμᾶν αὐτοῖς, μερισάμενοι τὰς ὁδοὺς ὅ τε Ὠβεδίας 5
καὶ ὁ βασιλεὺς ἀπῇσαν ἕτερος ἑτέραν τῶν ὁδιῖξν. συνε-
βεβήκει δέ, καθ’ ὃν Ἰεζαβέλη ἡ βασίλισσα καιρὸν τοὺς
προφήτας ἀπέκτεινε, τοῦτον ἑκατὸν ἐν τοῖς ὑπογείοις
σπηλαίοις κρύψαι προφήτας, καὶ τρέφειν αὐτοὺς ἄρτον
χορηγοῦντα μόνον καὶ ὕδωρ. (331) μονωθέντι δ’ αὖ 10
ἀπὸ τοῦ βασιλέως Ὠβεδίᾳ συνήντησεν ὁ προφήτης
Ἠλιάς’ καὶ πυθόμενος παρ’ αὐτοῦ τίς εἴη καὶ μαθὼν
προσεκύνησεν αὐτόν. ὃ δὲ πρὸς τὸν βασιλέα βαδίζειν
ἐκέλευσε καὶ λέγειν ὅτι παρείη πρὸς αὐτόν. <332> ὃ
δέ, τί κακὸν ὑπ’ αὐτοῦ πεπονθότα πρὸς τὸν ἀποκτεΐ- 15
ναι ζητοῦντα καὶ πᾶσαν ἐρευνήσαντα γῆν πέμπειν αὐτὸν
ἔλεγεν, ’ἢ τοῦτ’ ἀγνοεῖν αὐτὸν ὅτι μηδένα τόπον κατ-
έλιπεν εἰς ὃν οὐκ ἀπέστειλε τοὺς ἀνάξοντας, εἰ λάβοιεν,
ἐπὶ θανάτῳς (333) καὶ γὰρ εὐλαβεῖσθαι πρὸς αὐτὸν
ἔφασκε, μὴ τοῦ θεοῦ φανέντος αὐτῷ πάλιν εἰς ἅλλον“το ’
ἀπέλθῃ τόπον, εἶτα διαμαρτὼν αὐτοῦ πέμψαντος τοῦ
βασιλέως μὴ δυνάμενος εὑρεῖν ὅπου ποτ’ εἵη γῆς, ἀπο-
θάνῃ. <334> προνοεῖν οὖν αὐτοῦ τῆς σωτηρίας παρ-
εκάλει, τὴν περὶ τοὺς ὁμοτέχνους αὐτοῦ σπουδὴν λέγων,
ὅτι σώσειεν ἑκατὸν προφήτας, Ἰεζαβέλης πάντας τοὺς 25
ἄλλους ἀνῃρηκυίας, καὶ ἔχοι κεκρυμμένους αὐτοὺς καὶ
τρεφομένους ὑπ’ αὐτοῦ. ὃ δὲ μηδὲν δεδιότα βαδίζειν
ἐκέλευε πρὸς τὸν βασιλέα, δοὺς αὐτῷ πίστεις ἐνόρκους
ὅτι πάντως κατ’ ἐκείνην Ἀχάβῳ φανήσεται τὴν ἡμέραν.
5 <335> μηνύσαντος δὲ τῷ βασιλεῖ τοῦ Ὠβεδίου τὸν 3⁰1
ἓ 330 = 3 Reg. XVIII 6.

 

 

