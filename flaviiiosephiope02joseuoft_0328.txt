280 ΑΡΧΑῙΟΛΟΓΙΑΣ

δίκην, ὅτι τῶν μὲν ι’δίων πατέρων μιμητὴς οὐκ ἐγένετο,
τοῖς δὲ τῶν Ἰσραηλιτῶν βασιλέων κατηκολούθησεν ἀσε-
βήμασι, καὶ συνηνάγκασε τὴν τοῦ Ἰούδα φυλὴν καὶ
τοὺς πολίτας Ἱεροσολύμων ἀφέντας τὴν ὁσίαν τοῦ ε’πι-
χωρίου θεοῦ θρησκείαν σέβειν τὰ εἴδωλα, καθὼς καὶ
Ἄχαβος τοὺς Ἰσραηλίτας ἐβιάσατο, <ῙΟΟ> ὅτι τε τοὺς
ἀδελφοὺς διεχρήσατο καὶ τοὺς ἀγαθοὺς ἄνδρας καὶ
δικαίους ἀπέκτεινε· τήν τε τιμωρίαν, ἣν ἀντὶ τούτων
ὑφέξειν ἔμελλεν, ἐσήμαινεν ἐν τοῖς γράμμασιν ὁ προ-
φήτης, ὄλεθρον τοῦ λαοῦ καὶ φθορὰν γυναικῶν αὐτοῦ
καὶ τέκνων, <101> καὶ ὅτι τεθνήξεται νόσῳ τῆς νηδύος
ἐπὶ πολὺ βασανισθείς, καὶ τῶν ἐντέρων αὐτῷ δι’ ὑπερ-
βολὴν τῆς τῶν ε’ντὸς διαφθορᾶς ἐκρυέντων, ὥστ’ αὐτὸν
ἐπιδόντα τὴν αὑτοῦ συμφορὰν καὶ μηδὲν βοηθῆσαι
δυνάμενον ἔπειθ’ οὕτως ἀποθανεῖν. ταῦτα μὲν ἐδήλου
διὰ τῆς ἐπιστολῆς ὁ Ἠλίας <102> μετ’ οὐ πολὺ δὲ
στρατὸς Ἀράβων τῶν ἔγγιστα τῆς Αἰθιοπίας κατοικούν-
των καὶ τῶν ἀλλοφύλων εἰς τὴν Ἰωράμου βασιλείαν
ἐνέβαλε, καὶ τήν τε χώραν διήρπασαν καὶ τὸν οἷκον
τοῦ βασιλέως, ἔτι δὲ καὶ τοὺς υἱοὺς αὐτοῦ κατέσφαξαν
καὶ τὰς γυναῖκας. εἷς δὲ αὐτῷ περιλείπεται τῶν παί-
δων, διαφυγὼν τοὺς πολεμίους, Ὀχοζίας ὄνομα. <103>
μετὰ δὲ ταύτην τὴν συμφορὰν αὐτὸς τὴν προειρημένην
ὑπὸ τοῦ προφήτου νόσον ἐπὶ πλεῖστον νοσήσας χρόνον
(ἐπέσκηψε γὰρ εἰς τὴν γαστέρα τὸ θεῖον αὐτοῦ τὴν
ὀργήν) ἐλεεινῶς ἀπέθανεν, ἐπιδὼν αὑτοῦ τὰ ἐντὸς
ἐκρυέντα. περιύβρισε δ’ αὐτοῦ καὶ τὸν νεκρὸν ὁ λαός·
<104> λογισάμενοι γάρ, οἶμαι, τὸν οὕτως ἀποθανόντα
κατὰ μῆνιν θεοῦ μηδὲ κηδείας τῆς βασιλεῦσι πρεπού-

10

15

2'0

25

σης ἄξιον εἶναι τυχεῖν, οὔτε ταῖς πατρῴαις ε’νεκήδευσαν 30

ξ 100 = -Ξ Pau-az. XXI 13.

 

