364 ΑΡΧΑΙΟΛΟΓΙΑΣ

βεβηκότα τὸν Ἡρακλέα· καταστρέψασθαι γὰρ αὐτόν
φησι Λιβύης τὴν πολλὴν καὶ Ἰβηρίαν. <228> καὶ Διο-
κλῆς δ’ ἐν τῇ δευτέρᾳ τῶν Περσικῶν μνημονεύει τού-
του τοῦ βασιλέως, καὶ Φιλόστρατος ἐν ταῖς Ἰνδικαῖς
καὶ Φοινικικαῖς ἱστορίαις, ὅτι οὗτος ὁ βασιλεὺς ἐπο-
λιόρκησε Τύρον ε”τεσι τρισὶ καὶ δέκα, βασιλεύοντος
κατ’ ἐκεῖνον τὸν καιρὸν Ἰθωβάλου τῆς Τύρου.

καὶ τὰ μὲν ὑπὸ πάντων ἱστορούμενα περὶ τούτου
τοῦ βασιλέως ταῦτ’ ἧν· (229) μετὰ δὲ τὴν Ναβουχο-
δονοσόρου τελευτὴν Ἀβιλαμαρώδαχος ὁ παῖς αὐτοῦ τὴν
βασιλείαν παραλαμβάνει, ὃς εὐθὺς τὸν τῶν Ἱεροσολύ-
μων βασιλεά Ἰεχωνίαν τῶν δεσμῶν ἀφεὶς ἐν τοῖς ἀναγ-
καιοτάτοις τῶν φίλων εἶχε, πολλὰς αὐτῷ δωρεὰς δοὺς
καὶ ποιήσας αὐτὸν ἐπὶ τῶν ἐν τῇ Βαβυλωνία βασι-
λείων. <230> ὁ γὰρ πατὴρ αὐτοῦ τὴν πίστιν οὐκ ἐφύ-
λαξε τῷ Ἰεχωνία, παραδόντι μετὰ γυναικῶν καὶ τέκνων
καὶ τῆς συγγενείας ὅλης ἑκουσίως ἑαυτὸν ὑπὲρ τῆς
πατρίδος, ὡς ἂν μὴ κατασκαφείη ληφθεῖσα ὑπὸ τῆς
πολιορκίας, καθὼς προειρήκαμεν. <231> τελευτήσαντος
δ’ Ἀβιλαμαρωδάχου μετ’ ε”τη ὀκτωκαίδεκα τῆς βασι-
λείας, Νιγλίσαρος ὁ παῖς αὐτοῦ τὴν ἀρχὴν παραλαμ-
βάνει, καὶ κατασχὼν αὐτὴν ἔτη τετταράκοντα κατα-
στρέφει τὸν βίον. μετ’ αὐτὸν δ’ είς τὸν υἱὸν αὐτοῦ
Λαβοσόρδαχον ἀφικνεῖται τῆς βασιλείας ἡ διαδοχή, καὶ
μῆνας ποιήσασα παρ’ αὐτῷ τοὺς πάντας ἐννεά τελευτή-
σαντος αὐτοῦ μεταβαίνει πρὸς Βαλτάσαρον τὸν καλού-
μενον Ναβοάνδηλον παρὰ τοῖς Βαβυλωνίοις. <232> ἐπὶ
τοῦτον στρατεύουσι Κῦρός θ’ ὁ Περσῶν βασιλεὺς καὶ
Δαρεῖος ὁ ΛΜήδων, καὶ πολιορκουμένῳ αὐτῷ ἐν Βα-
βυλῶνι θαυμάσιόν τι καὶ τεράστιον θέαμα συνέβη.

ξ 229 = 4 Reg XXV ‘273 Ierem. LII 31.

10

15

20

25

30

