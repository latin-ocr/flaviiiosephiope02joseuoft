EBAOMH 105

σίλευον, ζὲκάστου παρὰ τοῦ πατρὸς ἅμα τῇ ἀρχῇ καὶ
τοῦνομα ἐκδεχομένου, ὥσπερ οἱ Πτολεμαῖοι ἐν Αἰγύπτῳ.
<103> μέγιστον δὲ πάντων δυνηθεὶς ὁ τρίτος, ἀναμα-
χέσασθαι βουλόμενος τὴν τοῦ προπάτορος ἧτταν, στρα-

5τεύσας ἐπὶ τοὺς Ἰουδαίους ἐπόρθησε τὴν νῦν Σαμα-
ρεῖτιν καλουμένηνῖ οὐ διήμαρτε δὲ τῆς ἀληθείας·
οὗτος γάρ ἐστιν ’Ἄδαδος 6 στρατευσάμενος ἐπὶ Σαμά-
ρειαν Ἀχάβου βασιλεύοντος τῶν Ἰσραηλιτῶν, περὶ οὗ
κατὰ χώραν ὕστερον ἐροῦμεν.

10 <104> Δαυίδης δὲ στρατευσάμενος ἐπὶ Δαμασκὸν 3
καὶ τὴν ἄλλην Συρίαν, πᾶσαν αὐτὴν ὑπήκοον ἐποιή-
σατο, καὶ φρουρὰς ἐν τῇ χώρᾳ καταστήσας καὶ φόρους
αὐτοῖς τελεῖν ὁρίσας ὑπέστρεψε, καὶ τάς τε χρυσᾶς
φαρέτρας καὶ τὰς πανοπλίας, ἃς οἱ τοῦ Ἀδάδου σωμα-

1⁵ τοφύλακες ἐφόρουν, ἀνέθηκε τῷ θεῷ είς Ἱεροσόλυμα,
<105> ἃς ὕστερον 6 τῶν Αἰγυπτίων βασιλεὺς Σούσακος
στρατεύσας ἐπὶ τὸν υἱωνὸν αὐτοῦ Ῥοβόαμον ἔλαβε, καὶ
πολὺν ἄλλον ἐκ τῶν Ἱεροσολύμων ἐξεφόρησε πλοῦτον.
ταῦτα μὲν οὖν, ὅταν ἔλθωμεν ἐπὶ τὸν οἰκεῖον αὐτῶν

20 τόπον, δηλώσομεν 6 δὲ τῶν Ἑβραίων βασιλεύς, τοῦ
θεοῦ συμπνέοντος αὐτῷ καὶ τοὺς πολέμους συγκατορ-
θοῦντος, ταῖς καλλίσταις τῶν Ἀδραζάρου πόλεων ε’π-
εστράτευσε, Βατταίᾳ καὶ Μάχωνι, καὶ λαβὼν αὐτὰς
κατὰ κράτος διήρπασε. <106> χρυσὸς δ’ ἐν αὐταῖς

25 ηὑρέθη πάμπολυς καὶ ἄργυρος, ἔτι δὲ καὶ χαλκός, ὃν
τοῦ χρυσοῦ κρείττον’ ἔλεγον· ἐξ οὗ καὶ ὁ Σολομὼν τὸ
μέγα σκεῦος, θάλατταν δὲ καλούμενον, ἐποίησε, καὶ
τοὺς καλλίστους ἐκείνους λουτῆρας, ὅτε τῷ θεῷ τὸν
ναὸν κατεσκεύασεν.

³0 <107> ὡς δ’ ὁ τῆς Ἀμάθης βασιλεὺς τὰ περὶ τὸν 4

ξ 104 = 2 Reg. VIII 6.

