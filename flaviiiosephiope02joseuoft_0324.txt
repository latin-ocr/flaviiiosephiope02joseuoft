275 APXAIOAomAz

τεῖχος καὶ ἀναβοήσαντες πρὸς τοὺς φύλακας ἐμήνυον
αὐτοῖς τὰ περὶ τοὺς πολεμίους, ἐκεῖνοι δὲ ταῦτ’ ἀπήγ-
γειλαν τοῖς τοῦ βασιλέως φύλαξι· παρ’ ὧν μαθὼν
Ἰώραμος μεταπέμπεται τοὺς φίλους καὶ τοὺς ἡγεμόνας,
<82> πρὸς οὓς ἐλθόντας ἐνέδραν καὶ τέχνην ὑπονοεῖν
ἔλεγε τὴν ἀναχώρησιν τοῦ τῶν Σύρων βασιλέως, <ἀπο-
γνόντος ἡμᾶς τῷ λιμῷ διαφθαρήσεσθαι, ἵν’ ὡς πεφευ-
γότων ἐπὶ διαρπαγὴν ἐξελθόντων τῆς παρεμβολῆς αἰφνι-
δίως ἐπιπέσῃ καὶ κτείνῃ μὲν αὐτούς, ἀμαχητὶ δ’ ἕλῃ
τὴν πόλιν. ὅθεν ὑμῖν παραινῶ διὰ φυλακῆς ἔχειν
αὐτην, καὶ μηδαμῶς προϊέναι καταφρονήσαντας τῷ τοὺς
πολεμίους ἀνακεχωρηκέναι.’ <83> φήσαντος δέ τινος
ὡς ἄριστα μὲν καὶ συνετώτατα ὑπονοήσειε, πέμψαι γε
μὴν συμβουλεύσαντος δύο τῶν ἱππέων τοὺς τὴν ἄχρι
Ἰορδάνου πᾶσαν ἐξερευνήσοντας, ἵν’, εἰ ληφθέντες ὑπὸ
λοχώντων τῶν πολεμίων διαφθαρεῖεν, φυλακὴ τῇ στρα-
τιᾷ γένωνται τοῦ μηδὲν ὅμοιον παθεῖν αὐτὴν ἀνυπ-
όπτως προελθοῦσαν· “προσαριθμη’σεις δέ’ φησί ττοῖς
ὑπὸ τοῦ λιμοῦ τεθνηκόσι τοὺς ἱππεῖς, κᾶν ὑπὸ τῶν

ἐχθρῶν ληφθέντες ἀπόλωνται”’ <84> ἀρεσθεὶς δὲ τῇῖε

γνώμῃ τότε τοὺς κατοψομένους ἐξέπεμψεν. οἳ δὲ κενὴν
μὲν τὴν ὁδὸν πολεμίων ἤνυσαν, μεστὴν δὲ σιτίων καὶ
ὅπλων ηὗρον, ἃ διὰ τὸ κοῦφοι πρὸς τὸ φεύγειν εἶναι
ῥιπτοῦντες κατέλιπον. ταῦτ’ ἀκούσας ὁ βασιλεὺς ἐπὶ
διαρπαγὴν τῶν ἐν τῷ στρατοπέδῳ τὸ πλῆθος ἐξαφῆκεν.
<85> εὐτελὲς δ’ οὐδὲν οὐδ’ ὀλίγον ὠφελοῦντο, ἀλλὰ
πολὺν μὲν χρυσὸν πολὺν δ’ ἄργυρον, ἀγέλας δὲ παντο-
δαπῶν κτηνῶν ἐλάμβανον ἐτι γε μὴν σίτου μυριάσι
καὶ κριθῆς, αἷς οὐδ’ ὄναρ ἤλπισαν, ἐπιτυχόντες, τῶν

μὲν προτέρων κακῶν ἀπηλλάγησαν, ἀφθονίαν δ’ εἶχον, 30

g 81 = 4 Reg. VH 10.

10

15

25

 

