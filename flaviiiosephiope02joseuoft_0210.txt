m—{g

162 ΑΡΧΑΙΟΛΟΓΙΑΣ

καὶ πάντων τῶν ἀρχόντων. καὶ ἡ πρώτη μὲν ἀναβᾶσα
πατριὰ ἐγράφη πρώτη, ἡ δὲ δευτέρα ἀκολούθως ἄχρι
τῶν εἴκοσι τεττάρων. καὶ διέμεινεν οὗτος ὁ μερισμὸς
ἄχρι τῆς σήμερον ἡμέρας. (367) ἐποίησε δὲ καὶ τῆς
Λευίτιδος φυλῆς εἰκοσι μέρη καὶ τέτταρα, καὶ κληρω- 5
σαμένων κατὰ τὸν αὐτὸν ἀνέβησαν τρόπον ταῖς τῶν
ἱερέων ἐφημερίσιν ἐφ’ ἡμέρας ὀκτώ. τοὺς δ’ ἀπογό-
νους τοὺς Μωυσέος ἐτίμησεν· ε’ποίησε γὰρ αὐτοὺς φύ-
λακας τῶν θησαυρῶν τοῦ θεοῦ καὶ τῶν ἀναθημάτων
ἃ συνέβη τοὺς βασιλεῖς ἀναθεῖναι. διέταξε δὲ πᾶσι 10
τοῖς ἐκ τῆς Λευίτιδος φυλῆς καὶ τοῖς ἱερεῦσι δουλεύειν
κατὰ νύκτα καὶ ἡμέραν τῷ θεῷ, καθὼς αὐτοῖς ἐπέστειλε
Μωυσῆς.

8 <363> μετὰ ταῦτα διεμέρισε πᾶσαν τὴν στρατιὰν
είς δώδεκα μοίρας σὺν ἡγεμόσι καὶ ἑκατοντάρχοις καὶ 15
ταξιάρχοις. εἶχε δ’ ἑκάστη τῶν μοιρῶν δισμυρίους καὶ
τετρακισχιλίους, ὧν ἐκέλευσε προσεδρεύειν κατὰ τριά-
κονθ’ ἡμέρας ἀπὸ τῆς πρώτης ἕως τῆς ὑστάτης Σολο-
μῶνι τῷ βασιλεῖ σὺν τοῖς χιλιάρχοις καὶ ἑκατοντάρχοις.
(369) κατέστησε δὲ καὶ ἄρχοντα ἑκάστης μοίρας ὃν τὸ
ἀγαθὸν ᾔδει καὶ δίκαιον, ἐπιτρόπους τε τῶν θησαυρῶν
καὶ κωμῶν καὶ ἀγρῶν ἄλλους, καὶ κτηνῶν, ὧν οὐκ
ἀναγκαῖον ἡγησάμην μνησθῆναι τῶν ὀνομάτων.

9 <370> ὡς δ’ ἕκαστα τούτων κατὰ τὸν προειρημένον
διέταξε τρόπον, εἰς ἐκκλησίαν συγκαλέσας τοὺς ἶὶρχον- 25
τας τῶν Ἑβραίων καὶ τοὺς φυλάρχους καὶ τοὺς ἡγε-
μόνας τῶν διαιρέσεων καὶ τοὺς ἐπὶ πάσης πράξεως ἢ
κτήσεως τοῦ βασιλέως τεταγμένους, στὰς ἐφ’ ὑψηλοτάτου
βήματος ὁ βασιλεὺς ἔλεξε πρὸς τὸ πλῆθος <371> “ἀδελ-
φοὶ καὶ ὁμοεθνεῖς, γινώσκειν ὑμᾶς βούλομαι ὅτι ναὸν 30 .

ξ 366 = 1 Paral. XXIV 5. ξ 368 = 1 ParaL XXVII 1. ὲ,

    
 

 

