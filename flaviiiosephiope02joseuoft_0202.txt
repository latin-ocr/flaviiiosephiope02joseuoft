4

 

154 ΑΡΧΑΙΟΛΟΓΙΑΣ

καὶ ἠντιβόλει τὴν ὀργὴν εἰς αὑτὸν καὶ τὴν γενεὰν
αὐτοῦ πᾶσαν ἀποσκήπτειν, φείδεσθαι δὲ τοῦ λαοῦ.
<329> κατακούσας δ’ ὁ θεὸς τῆς ἱκεσίας ἔπαυσε
τὸν λοιμόν, καὶ πέμψας Γάδον τὸν προφήτην ἐκέλευσεν
αὐτὸν ἀναβῆναι παραχρῆμα εἰς τὴν ἅλω τοῦ Ἰεβου-5
σαίου Ὀρόννα, καὶ οἰκοδομήσαντα βωμὸν ἐκεῖ τῷ θεῷ
θυσίαν ἐπιτελέσαι. Δαυίδης δ’ ἀκούσας οὐκ ἠμέλησεν,
ἀλλ’ εὐθὺς ἔσπευσεν ἐπὶ τὸν παρηγγελμένον αὐτῷ
τόπον. <330> Ὀρόννας δὲ τὸν σῖτον ἀλοῶν, ἐπεὶ τὸν
βασιλέα προσιόντα καὶ τοὺς παῖδας αὐτοῦ πάντας ἐθεά- 10
σατο, προσέδραμεν αὐτῷ καὶ προσεκύνησεν. ἧν δὲ τὸ
μὲν γένος Ἰεβουσαῖος, φίλος δ’ ἐν τοῖς μάλιστα Δαυί-
δου, καὶ διὰ τοῦτ’ αὐτὸν οὐδὲν εἰργάσατο δεινόν, ὅτε
τὴν πόλιν κατεστρέψατο, ὡς μικρὸν ἔμπροσθεν ἐδηλώ-
σαμεν. (331) τοῦ δ’ Ὀρόννα πυθομένου τί παρείη 15
πρὸς τὸν δοῦλον ὁ δεσπότης, εἶπεν ὠνήσεσθαι παρ’
αὐτοῦ τὴν ἅλω, ὅπως βωμὸν ἐν αὐτῇ κατασκευάσει τῷ
θεῷ καὶ ποιήσει θυσίαν. ὃ δὲ καὶ τὴν ἅλω εἶπεν
αὐτῷ καὶ τὰ ἄροτρα καὶ τοὺς βοῦς εἰς ὁλοκαύτωσιν ,
χαρίζεσθαι, καὶ τὸν θεὸν ἡδέως εὔχεσθαι τὴν θυσίαν 20
προσέσθαι. <332> ὁ δὲ βασιλεὺς ἀγαπᾶν μὲν αὐτὸν
τῆς ἁπλότητος καὶ τῆς μεγαλοψυχίας ἔλεγε καὶ δέχεσθαι
τὴν χάριν, τιμὴν δ’ αὐτὸν ἠξίου λαμβάνειν πάντων·
οὐ γὰρ εἶναι δίκαιον προῖκα θυσίαν ἐπιτελεῖν. τοῦ δ’
Ὀρόννα φήσαντος ποιεῖν ὅ τι βούλεται, πεντήκονταΞ-Ξὸ
σίκλων ὠνεῖται παρ’ αὐτοῦ τὴν ἅλω, (333) καὶ οἰκο-
δομήσας τὸν βωμὸν ἱερούργησε καὶ ὡλοκαύτωσε καὶ
θυσίας ἀνήνεγκεν εἰρηνικάς. καταπραΰνεται δὲ τούτοις
τὸ θεῖον, καὶ πάλιν εὐμενὲς γίνεται. συνέβη δ’ εἰς
ἐκεῖνον ἀγαγεῖν τὸν τόπον ’Ἄβραμον τὸν ὐἶὸν αὐτοῦ 30
5 329 ε 2 Reg. xxw ιε.

