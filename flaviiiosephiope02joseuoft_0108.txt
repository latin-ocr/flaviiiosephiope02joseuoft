60 ΑΡΧΑΙΟΛΟΓΙΑΣ

2 Δαυίδης δ’ ἐκεῖθεν ἄρας εἷς τινα τόπον Καινὴν καλου-
μένην τῆς Ζιφήνης παραγίνεται, εἰς ὃν Ἰωνάθης ὁ τοῦ
Σαούλου παῖς συμβαλὼν αὐτῷ καὶ κατασπασάμενος
θαρρεῖν τε καὶ χρηστὰς περὶ τῶν μελλόντων ἐλπίδας
ἔχειν παρεκάλει, καὶ μὴ κάμνειν τοῖς παροῦσι· βασι-
λεύσειν γὰρ αὐτόν, καὶ πᾶσαν τὴν Ἑβραίων δύναμιν
ἕξειν ὑφ’ αὐτῷ, φιλεῖν δὲ τὰ τοιαῦτα σὺν μεγάλοις
ἀπαντᾶν πόνοις. <276> πάλιν δ’ ὅρκους ποιησάμενος
τῆς είς ἅπαντα τὸν βιόν πρὸς ἀλλήλους εὐνοίας καὶ
πίστεως, καὶ τὸν θεὸν μάρτυρα καλέσας ὧν ἐπηράσατο
αὐτῷ παραβάντι τὰ συγκείμενα καὶ μεταβαλομένῳ πρὸς
τάναντία, τὸν μὲν αὐτόθι καταλείπει μικρὰ τῶν φρον-
τίδων καὶ τοῦ δεόυς ἐπικουφίσας, αὐτὸς δὲ πρὸς αὑ-
τὸν ἐπανέρχεται. <277> οἶ δὲ Ζιφηνοὶ χαριζόμενοι τῷ
Σαούλῳ μηνύουσιν αὐτῷ παρ’ αὐτοῖς διατρίβειν τὸν
Δαυίδην, καὶ παραδώσειν ἔφασαν ἐπ’ αὐτὸν ἐλθόντι·
καταληφθέντων γὰρ τῶν τῆς Ζιφήνης στενῶν οὐκ εἶναι
φυγὴν αὐτῷ πρὸς ἄλλους. <2TS> ὁ δὲ βασιλεὺς ἐπῄνε-

10

15

σεν αὐτούς, χάριν ἔχειν ὁμολογήσας τὸν ἐχθρὸν αὐτῷ ,

μεμνηνυκόσι, καὶ οὐκ εἰς μακρὰν ἀμείψεσθαι τῆς εὐ-
νοίας ὑποσχόμενος αὐτοὺς ἔπεμψε τοὺς ζητήσοντας τὸν
Δαυίδην καὶ τὴν ἐρημίαν ἐξερευνήσοντας· αὐτὸς δ’
ἀκολουθήσειν ἀπεκρίνατο. (279) καὶ οἳ μὲν ἐπὶ τὴν
θήραν καὶ τὴν σύλληψιν τοῦ Δαυίδου προῆγον τὸν
βασιλέα, σπουδάζοντες μὴ μόνον αὐτῷ μηνῦσαι τὸν
ἐχθρόν, ἀλλὰ καὶ τῷ παρασχεῖν αὐτὸν είς ἐξουσίαν
φανερωτέραν καταστῆσαι αὐτῷ τὴν εὔνοιαν· διήμαρτον
δὲ τῆς ἀδίκου καὶ πονηρᾶς ἐπιθυμίας, οἳ μηδὲν κιν-
δυνεύσειν ἔμελλον ἐκ τοῦ μὴ ταῦτ’ ἐμφανίσαι τῷ
Σαούλῳ, <280> διὰ δὲ κολακείαν καὶ κέρδους προσ-
5 275 = 1 Reg. XXIII 16.

20

π,Ἰ

30

