224 ΑΡΧΑΙΟΛΟΓΙΑΣ

ε’πεσον, καὶ μηδὲν ἔτι σωτήριον ὁρῶντες ἐξομολογεῖσθαι
πάντες ὥρμησαν ὅτι δικαίως αὐτοὺς ὁ θεὸς ὑπερόψε-
ται, γενομένους περὶ αὐτὸν ἀσεβεῖς καὶ συγχέαντας τὰ
νόμιμα. <257> κατιδὼν δ’ αὐτοὺς ὁ θεὸς οὕτω δια-

 

κειμένους καὶ τὰς ἁμαρτίας ἀνθομολογουμένους, οὐκ5
ἀπολέσειν αὐτοὺς εἷπε πρὸς τὸν προφήτην, ποιήσειν
μέντοι γε τοῖς Αἰγυπτίοις ὑποχειρίους, ἵνα μάθωσι πό-
τερον ἀνθρώπῳ δουλεύειν ἐστὶν ἀπονώτερον ἢ θεῷ.
<258> παραλαβὼν δ’ ὁ Σούσακος ἀμαχητὶ τὴν πόλιν,
δεξαμένου Ῥοβοάμου διὰ τὸν φόβον, οὐκ ἐνέμεινε ταῖς 10
γενομέναις συνθήκαις, ἀλλ’ ἐσύλησε τὸ ἱερὸν καὶ τοὺς
θησαυροὺς ἐξεκένωσε τοῦ θεοῦ καὶ τοὺς βασιλικούς,
χρυσοῦ καὶ ἀργύρου μυριάδας ἀναριθμήτους βαστάσας
καὶ μηδὲν ὅλως ὑπολιπών. (259) περιεῖλε δὲ καὶ τοὺς
χρυσοῦς θυρεοὺς καὶ τὰς ἀσπίδας, ἃς κατεσκεύασε Σο- 15

λομὼν ὁ βασιλεύς· οὐκ εἴασε δ’ οὐδὲ τὰς χρυσᾶς φαρέ- J
τρας, ἃς ἀνέθηκε Δαυίδης τῷ θεῷ, λαβὼν παρὰ τοῦ ¹
τῆς Σωφηνῆς βασιλέως. καὶ τοῦτο ποιήσας ἀνέστρεψεν ἱ
εἰς τὰ οἰκεῖα. <260> μέμνηται δὲ ταύτης τῆς στρα-
τείας καὶ ὁ Ἁλικαρνασεὺς Ἡρόδοτος, περὶ μόνον τὸ τοῦ ΞΟ ι
βασιλέως πλανηθεὶς ὄνομα, καὶ ὅτι ἄλλοις τε πολλοῖς
ἐπῆλθεν ἔθνεσι καὶ τὴν Παλαιστίνην Συρίαν ἐδουλώ-
σατο, λαβὼν ἀμαχητὶ τοὺς ἀνθρώπους τοὺς ἐν αὐτῇ,
(261) φανερὸν δ’ ὅτι τὸ ἡμέτερον ἔθνος βούλεται δη-
λοῦν κεχειρωμένον ὑπὸ τοῦ Αἰγυπτίου. ἐπάγει γὰρ 25
ὅτι στήλας κατέλιπεν ἐν τῇ τῶν ἀμαχητὶ παραδόντων
αὑτοὺς αἰδοῖα γυναικῶν ἐγγράψας· Ῥοβόαμος δ’ αὐτῷ 1
παρέδωκεν ὁ ἡμέτερος βασιλεὺς ἀμαχητὶ τὴν πόλιν.
<262> φησὶ δὲ καὶ Αἰθίοπας παρ’ Αἰγυπτίων μεμαθη-

ξ 257 = 2 Paral. ΧΠ 7. §258 = 3 Reg. XIV '2⁰3 2 Paral.
ΧΠ 9. g 260 = Herodt. ΙΙ 102.

 

