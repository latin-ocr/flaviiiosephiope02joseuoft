ΔΕΚΑΤΗ 337

κατεψηφισμένης αὐτοῦ κολάσεως τὸν Ἱερεμίαν, ὃς ἁπά-
σας τὰς αὑτοῦ προφητείας συγγραψάμενος, νηστεύον-
τος τοῦ δήμου καὶ ἐκκλησιάζοντος ἐν τῷ ἱερῷ μηνὶ
ἐνάτῳ τοῦ πέμπτου ἔτους τῆς Ἰωακίμου βασιλείας, ιἰν-
5 έγνω τὴν βίβλον ἣν περὶ τῶν μελλόντων συμβήσεσθαι
τῇ πόλει καὶ τῷ ναῷ καὶ τοῖς ὄχλοις ἧν συντεταχώς.
<94> ἀκούσαντες δ’ οἰῗ ἡγεμόνες λαμβάνουσι παρ’ αὐ-
τοῦ τὸ βιβλίον, καὶ κελεύουσιν αὐτόν τε καὶ τὸν γραμ-
ματέα Βάρουχον ἐκποδὼν ἑαυτοὺς ποιῆσαι, μή τισι
ιο δῆλοι γένωνται· τὸ δὲ βιβλίον αὐτοὶ φέροντες τῷ βα-
σιλεῖ διδόασιν. ὃ δὲ παρόντων αὐτῷ τῶν φίλων ἐκέ-
λευσε τὸν ἑαυτοῦ γραμματέα λαβόντα ἀναγνῶναι. <95>
ἀκούσας δὲ τῶν ἐν τῷ βιβλίῳ καὶ ὀργισθεὶς ὁ βασι-
λεὺς διέρρηξέ τε καὶ βαλὼν εἰς πῦρ ἠφάνισε, ζητη-
15 θέντας ὸὲ τόν θ’ Ἱερεμιάν καὶ τὸν γραμματέα Βάρου-
χον ἐκέλευσεν ἀχθῆναι πρὸς αὐτὸν κολασθησομένους.
<96> οὗτοι μὲν οὖν διαφεύγουσιν αὐτοῦ τὴν ὀργήν,
μετ’ οὐ πολὺν δὲ χρόνον στρατευσάμενον ἐπ’ αὐτὸν·
τὸν τῶν Βαβυλωνίων βασιλέα δέχεται, κατὰ τὸ δέος
20 τὸ παρὰ τῶν προειρημένων ὑπὸ τοῦ προφήτου τούτου,
οὐδὲν νομίζων πείσεσθαι δεινὸν μήτ’ ἀποκλείσας μήτε
πολεμήσας. <9ῖ> εἰσελθὼν δ’ εἰς αὐτὴν οὐκ ἐφύλαξε
τὰς πίστεις, ἀλλὰ τοὺς ἀκμαιοτάτους καὶ κάλλει δια-
φέροντας τῶν Ἱεροσολυμιτῶν ἀπέκτεινε μετὰ τοῦ βασι-
25 λέως Ἰωακίμου, ὃν ἄταφον ἐκέλευσε ῥιφῆναι πρὸ τῶν
τειχῶν, τὸν δ’ υίὸν αὐτοῦ Ἰωάχιμον κατέστησε βασιλέα
τῆς χώρας καὶ τῆς πόλεως. <98> τοὺς δ’ ἐν ἀξιώματι,
τρισχιλίους ὄντας τὸν ἀριθμόν, αὐτοὺς αἰχμαλώτους
λαβὼν ἀπήγαγεν εἰς τὴν Βαβυλῶνα· ἐν δὲ τούτοις ἦν
ξ 93 = Ierem. XLIII 1. ξ 96 -- 4 Reg. XXIV 2.
ξ 97 = [erem. XXII 18.

Iosm’nvs. 11. 22

 

