106 ΑΡΧΑΙΟΛΟΓΙΑΣ

Ἀδράζαρον ἐπύθετο καὶ τὴν δύναμιν αὐτοῦ διεφθαρ-
μένην ἤκουσε, δείσας περὶ αὐτῷ, καὶ τὸν Δαυίδην πρὶν
ἐπ’ αὐτὸν ἔλθοι φιλία καὶ πίστει γνοὺς ἐνδήσασθαι,
πέμπει πρὸς αὐτὸν Ἀδώραμον τὸν υἱὸν αὐτοῦ, καὶ
περὶ τοῦ τὸν Ἀδράζαρον ἐχθρὸν ὄντ’ αὐτῷ πολεμῆσαι 5
χάριν ἔχειν ὁμολογῶν, καὶ συμμαχίαν πρὸς αὐτὸν καὶ
φιλίαν ποιούμενος. <108> ἔπεμψε δ’ αὐτῷ καὶ δῶρα,
σκεύη τῆς ἀρχαίας κατασκευῆς, χρυσᾶ καὶ ἀργυρᾶ καὶ
χαλκᾶ. Δαυίδης δὲ ποιησάμενος τὴν συμμαχίαν πρὸς
τὸν Θαῖνον (τοῦτο γὰρ ἧν ὄνομα τῷ βασιλεῖ τῆς 10 ²
Ἀμάθης) καὶ τὰ δῶρα δεξάμενος ἀπέλυσεν αὐτοῦ τὸν
υἱὸν μετὰ τιμῆς τῆς πρεπούσης ἑκατέροις. τὰ δὲ πεμ-
φθέντ’ ὑπ’ αὐτοῦ καὶ τὸν ἄλλον χρυσὸν καὶ ἄργυρον,
ὃν ἐκ τῶν πόλεων εἰλήφει καὶ τῶν κεχειρωμένων
ἐθνῶν, φέρων ἀνατίθησι τῷ θεῷ. <ΙΟ9> οὐκ αὐτῷ 15
δὲ πολεμοῦντι μόνον καὶ τῆς στρατιᾶς ἡγουμένῳ τὸ
νικᾶν καὶ κατορθοῦν παρεῖχεν ὁ θεός, ἀλλὰ καὶ πέμψαν-
τος αὐτοῦ μετὰ δυνάμεως είς τὴν Ἰδουμαίαν Ἀβεσσαῖον
τὸν Ἰωάβου τοῦ ἀρχιστρατήγου ἀδελφόν, δι’ ἐκείνου .
τὴν τῶν Ἰδουμαίων νίκην ἔδωκε· μυρίους γὰρ αὐτῶν 20
καὶ ὀκτακισχιλίους Ἀβεσσαῖος διέφθειρε τῇ μάχῃ. καὶ
τὴν Ἰδουμαίαν ἅπασαν φρουραῖς διαλαβὼν ὁ βασιλεὺς
φόρους ὑπέρ τε τῆς χώρας καὶ τῆς ἑκάστου κεφαλῆς
παρ’ αὐτῶν ἐδέχετο. <110> ἧν δὲ καὶ δίκαιος τὴν
φύσιν καὶ τὰς κρίσεις πρὸς τὴν ἀλήθειαν ἀφορῶν 25
ἐποιεῖτο. στρατηγὸν δ’ ἁπάσης εἶχε τῆς στρατιᾶς τὸν
Ἰώαβον, ἐπὶ δὲ τῶν ὑπομνημάτων Ἰωσάφατον υΐὸν
Ἀχίλου κατέστησεν· ἀπέδειξε δ’ ἐκ τῆς Φινεέσου οἰκίας
τὸν Σάδωκον ἀρχιερέα μετ’ Ἀβιαθάρου (φίλος γὰρ ’ἧν

ἓ 107 = 1 Paral. XVIII 93 2 Reg. vm 9. ξ 109 =
1 Paral. XVIII 123 i! Reg. VIII 13.

 

