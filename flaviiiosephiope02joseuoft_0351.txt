10

15

20

23

80

ENATH 303

συγγνώμην αὐτῷ παρασχεῖν τῶν ἡμαρτημένων, ἀπῆλθεν
είς τὴν Νίνου πόλιν, καὶ σταθεὶς εἰς ἐπήκοον ἐκήρυτ-
τεν ὡς μετ’ ὀλίγον πάνυ χρόνον ἀποβαλοῦσι τὴν ἀρχὴν
τῆς Ἀσίας. καὶ ταῦτα δηλώσας ὑπέστρεψε. διεξῆλθον
δὲ τὴν περὶ αὐτοῦ διήγησιν ὡς ηὗρον ἀναγεγραμμένην.

<215> Ἱεροβόαμος δ’ ὁ βασιλεὺς μετὰ πάσης εὐδαι-
μονίας τὸν βίον διαγαγὼν καὶ ἄρξας ἔτη τετταράκοντα
ἐτελεύτησε. καὶ θάπτεται μὲν ἐν Σαμαρείᾳ, διαδέχεται
δ’ αὐτοῦ τὴν βασιλείαν ὁ υίὸς Ζαχαρίας. (216) τὸν
αὐτὸν δὲ τρόπον καὶ Ὀζίας ὁ τοῦ Ἀμασίου υἱός, ε”τος
ἤδη τέταρτον πρὸς τοῖς δέκα βασιλεύοντος Ἱεροβοάμου,
τῶν δύο φυλῶν ἐβασίλευσεν ἐν Ἱεροσολύμοις, μητρὸς
ὢν Ἀχιάλας μὲν τοῦνομα ἀστῆς δὲ τὸ γένος. ἀγαθὸς
δ’ ἧν καὶ δίκαιος τὴν φύσιν καὶ μεγαλόφρων καὶ προ-
νοῆσαι τῶν πραγμάτων φιλοπονώτατος· <217> στρα-
τευσάμενος δὲ καὶ ἐπὶ Παλαιστινοὺς καὶ νικήσας μάχῃ
πόλεις αὐτῶν ἔλαβε κατὰ κράτος Γίτταν καὶ Ἰάμνειαν,
καὶ κατέσκαψεν αὐτῶν τὰ τείχη. μετὰ δὲ ταύτην τὴν
στρατείαν ἐπῆλθε τοῖς τῇ Αἰγύπτῳ γειτνιῶσιν ’Ἁραψι,
καὶ πόλιν κτίσας ἐπὶ τῆς Ἐρυθρᾶς θαλάσσης ἐγκατέστη-
σεν αὐτῇ φρουράν. <218> ἔπειτα τοὺς Ἀμμανίτας
καταστρεψάμενος καὶ φόρους αὐτοῖς ὁρίσας τελεῖν, καὶ
πάντα τὰ μέχρι τῶν Αἰγυπτίων ὅρων χειρωσάμενος,
τῶν Ἱεροσολύμων ἤρχετο ποιεῖσθαι τὸ λοιπὸν τὴν ἐπι-
μέλειαν. ὅσα γὰρ τῶν τειχῶν ἢ ὑπὸ τοῦ χρόνου κατ-
εβέβλητο ἢ ὑπὸ τῆς ὀλιγωρίας τῶν πρὸ αὐτοῦ βασι-
λέων, ταῡτά τ’ ἀνῳκοδόμει καὶ κατεσκεύαζεν, ὅσα τ’
ἦν κατεσκαμμένα ὑπὸ τοῦ τῶν Ἰσραηλιτῶν βασιλέως,
ὅτε τὸν πατέρα αὐτοῦ λαβὼν αἰχμάλωτον τὸν Ἀμασιάν
εἰσῆλθεν εἰς τὴν πόλιν. <219> προσῳκοδόμησε δὲ καὶ

ξ ’315 = 4 Reg. XIV *293 2 Pax-al. XXVI 1.

