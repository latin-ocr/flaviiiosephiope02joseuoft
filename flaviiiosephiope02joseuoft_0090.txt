42 ΑΡΧΑΙΟΛΟΓΙΑΣ

μάχου μὴ βλεπομένου τῷ πολεμίῳ· θεὸς δ’ ἦν οὗτος.
καὶ ἀνελόμενος ἐκ τῆς πήρας ὧν είς αὐτὴν κατέθηκεν
ἐκ τοῦ χειμάρρου λίθον ἕνα, καὶ ἁρμόσας τῇ σφενδόνῃ,
βάλλει τὸν Γολιάθην είς τὸ μέτωπον. καὶ διῆλθεν ἕως
τοῦ ἐγκεφάλου τὸ βληθέν, ὡς εὐθὺς καρωθέντα πεσεῖν 5
τὸν Γολιάθην ε’πὶ τὴν ὄψιν. <19Ο> δραμὼν δ’ ἐφίσταται
τῷ πολεμίῳ κειμένῳ, καὶ τῇ ῥομφαίᾳ τῇ ἐκείνου, μά-
χαιραν οὐκ ἔχων αὐτός, ἀποτέμνει τὴν κεφαλὴν αὐτοῦ.
<191> πεσὼν δ’ ὁ Γολιάθης ἧττα καὶ φυγὴ γίνεται
Παλαιστινοῑς· τὸν γὰρ δοκιμώτατον ἰδόντες ἐρριμμένον 10
καὶ περὶ τῶν ὅλων δείσαντες οὐκέτι μένειν διέγνωσαν,
ἀλλ’ αἰσχρᾷ καὶ ἀκόσμῳ φυγῇ παραδόντες αὑτοὺς
ἐξαρπάζειν τῶν κινδύνων ἐπειρῶντο. Σάουλος δὲ καὶ
πᾶς ὁ τῶν Ἑβραίων στρατὸς ἀλαλάξαντες ἐκπηδῶσιν
εἰς αὐτούς, καὶ πολλοὺς ἀποσφάττοντες διώκουσιν ἄχρι 15
τῶν Γίττης ὁρίων καὶ τῶν πυλῶν τῶν Ἀσκάλωνος.
<19⁴2> καὶ θνήσκουσι μὲν τῶν Παλαιστινῶν εἰς τρισ-
μυρίους, δὶς δὲ τοσοῦτοι τραυματίαι γίνονται. Σάουλος
δ’ ὑποστρέψας εἰς στρατόπεδον αὐτῶν διαρπάζει τὸ χαᾲ
ράκωμα καὶ ἐνέπρησεν, τὴν δὲ κεφαλὴν τοῦ Γολιάθου 20⁸
Δαυίδης είς τὴν ίδιάν σκηνὴν ἐκόμισε, καὶ τὴν ῥομ-
φαιάν ἀνέθηκε τῷ θεῷ.

10 <193> φθόνον δὲ καὶ μῖσος τοῦ Σαούλου πρὸς
αὐτὸν αἱ γυναῖκες ἐρεθίζουσιν· ὑπαντῶσαι γάρ τῇ
στρατιᾷ νικηφόρῳ μετὰ κυμβάλων καὶ τυμπάνων καὶ 25
παντοίας χαρᾶς ᾖδον αἶ μὲν γυναῖκες ὡς πολλὰς Σάουλος
ἀπώλεσε Παλαιστινῶν χιλιάδας, αἱ παρθένοι δ’ ὡς
μυριάδας Δαυίδης ἀφανίσειε. <194> τούτων δ’ ἀκούων
ὁ βασιλεύς, ὡς τὸ μὲν ἔλαττον τῆς μαρτυρίας αὐτὸς
λάβοι, τὸ δὲ τῶν μυριάδων πλῆθος ἀνατεθείη τῷ 30

ς 189 ζ 1 Reg. XVII 49.

 

