ΔΕΚΑΤΗ 365

κατέκειτο δειπνῶν ἐν οἴκῳ μεγάλῳ καὶ πρὸς ἑστιάσεις
πεποιημένῳ βασιλικὰς μετα τῶν παλλακίδων καὶ τῶν
φίλων. <233> δόξαν δ’ αὐτῷ, κομισθῆναι κελεύει ἐκ
τοῦ ι’διόυ ναοῦ τὰ τοῦ θεοῦ σκεύη, ἃ συλήσας Ναβου-
5 χοδονόσυρος ἐκ τῶν Ἱεροσολύμων οὐκ ἐχρῆτο μέν, εἰς
δὲ τὸν αὑτοῦ ναὸν κατέθηκεν. αὐτὸς δ’ ὑπὸ θρά-
σους προαχθεὶς ὥστ’ αὐτοῖς χρῆσθαι μεταξὺ πίνων καὶ
βλασφημῶν εἰς τὸν θεόν, ἐκ τοῦ τείχους ὁρᾷ χεῖρα
προϊοῦσαν καὶ τῷ τοίχῳ τινας συλλαβὰς ἐγγράφουσαν.
ιο <234> ταραχθεὶς δ’ ὑπὸ τῆς ὄψεως συνεκάλεσε τοὺς
μάγους καὶ τοὺς Χαλδαίους, καὶ πᾶν τοῦτο τὸ γε’νος
ὅσον ἦν ἐν τοῖς Βαβυλωνίοις τά τε σημεῖα καὶ ὀνεί-
ρατα κρίνειν δυνάμενον, ὡς ἂν αὐτῷ δηλώσωσι τὰ
γεγραμμένα. <235> τῶν δὲ μάγων οὐδὲν εὑρίσκειν
15 οὐδὲ συνιέναι λεγόντων, ὑπ’ ἀγωνίας ὁ βασιλεὺς καὶ
πολλῆς τῆς ἐπὶ τῷ παραδόξῳ λύπης κατὰ πᾶσαν ἔκη’·
ρυξε τὴν χώραν, τῷ τὰ γράμματα καὶ τὴν ὑπ’ αὐτῶν
δηλουμένην διάνοιαν σαφῆ ποιήσαντι δώσειν ὑπισχνού-
μενος στρεπτὸν περιαυχένιον χρυσοῦν, καὶ πορφυρᾶν
20 ἐσθῆτα φορεῖν ὡς οἱ τῶν Χαλδαίων βασιλεῖς, καὶ τὸ
τρίτον μέρος τῆς ἰδίας ἀρχῆς. (236) τούτου γενομένου
τοῦ κηρύγματος ε”τι μᾶλλον οἶ μάγοι συνδραμόντες καὶ
φιλοτιμησάμενοι πρὸς τὴν εὕρεσιν τῶν γραμμάτων οὐ-
δὲν ἔλαττον ἠπόρησαν. <237> ἀθυμοῦντα δ’ ἐπὶ τούτῳ
25 θεασαμένη τὸν βασιλέα ἡ μάμμη αὐτοῦ παραθαρρύ-
νειν ἤρξατο, καὶ λέγειν ὡς ἔστι τις ἐκ τῆς Ἰουδαίας
αἰχμάλωτος, ἐκεῖθεν τὸ γένος, ἀχθεὶς ὑπὸ τοῦ Ναβου-
χοδονοσόρου πορθήσαντος Ἱεροσόλυμα, Δανιῆλος ὄνομα,
σοφὸς ἀνὴρ καὶ δεινὸς εὑρεῖν τὰ ἀμήχανα καὶ μόνῳ
30 τῷ θεῷ γνώριμα, ὃς Ναβουχοδονοσόρῳ τῷ βασιλεῖ,

ξ 232 = Dan. V 1

