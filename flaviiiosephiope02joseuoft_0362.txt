314 ΛΡΧΑΙΟΛΟΓΙΑΣ

οἱ δὲ Λευῖται περιεστῶτες ἐν κύκλῳ μετὰ τῶν μουσι-
κῶν ὀργάνων ᾗδον ὕμνους εἰς τὸν θεὸν καὶ ἔψαλλον
ὡς ἐδιδάχθησαν ὑπὸ Δαυίδου, οἱ δὲ λοιποὶ ἱερεῖς βυ-
κάνας ἔχοντες ἐπεσάλπιζον τοῖς ὑμνῳδοῦσιν. τούτων
δὲ γενομένων ἐπὶ πρόσωπον ῥίψαντες ἑαυτοὺς ὅ τε
βασιλεὺς καὶ τὸ πλῆθος προσεκύνουν τὸν θεόν. (270)
ἔπειτα θύει μὲν βοῦς ἑβδομήκοντα, κριοὺς ἑκατόν,
ἄρνας διακοσίους, τῷ πλήθει δὲ πρὸς εὐωχίαν ἐχαρί-
σατο βοῦς μὲν ἑξακοσίους τὰ δὲ λοιπὰ θρέμματα τρισ-
χίλια. καὶ πάντα μὲν οἱ ιἐρεῖς ἀκολούθως ἐποίησαν
τῷ νόμῳ, τούτοις δ’ ὁ βασιλεὺς ἡδόμενος εὐωχεῖτο μετὰ
τοῦ λαοῦ, τῷ θεῷ χάριν ἔχειν ὁμολογῶν. (271) ε’ν-
στάσης δὲ τῆς τῶν ἀζύμων ἑορτῆς θύσαντες τὴν λεγο·
μένην πάσχα, τὰς ἄλλας τὸ λοιπὸν θυσίας ἐπετέλουν
ἐφ’ ’ἡμέρας ἑπτά. τῷ δὲ πλήθει, πάρεξ ὧν ἐκαλλιέρη-
σαν αὐτοί, ταύρους μὲν δισχιλίους θρέμματα δ’ ἑπτα-
κισχίλια ὁ βασιλεὺς ἐχαρίσατο. τὸ δ’ αὐτὸ καὶ οἱ ἡγε-
μόνες ἐποίησαν· χιλίους μὲν γὰρ ταύρους ἔδοσαν αὐτοῖς,
θρέμματα δὲ χίλια καὶ τετταράκοντα. (272) καὶ τοῦτον
τὸν τρόπον ἀπὸ Σολομῶνος τοῦ βασιλέως οὐκ ἀχθεῖσα
ἡ ἑορτὴ τότε πρῶτον λαμπρῶς καὶ φιλοτίμως ἐπετε-
λέσθη. ὡς δὲ τὰ περὶ τὴν ἑορτὴν αὐτοῖς πέρας εἶχεν,
ἐξελθόντες εἰς τὴν χώραν ἥγνισαν αὐτήν· (273) καὶ
τὴν πόλιν δὲ παντὸς ἐκάθηραν μιάσματος εἰδώλων,
τάς τε καθημερινὰς θυσίας ὁ βασιλεὺς ἐκ τῶν ι’δίων
ἐπιτελεῖσθαι διέταξε κατὰ τὸν νόμον, καὶ τοῖς ἱερεῦσι
καὶ Λευίταις τὰς δεκάτας ὥρισε παρὰ τοῦ πλήθους
δίδοσθαι καὶ τὰς ἀπαρχὰς τῶν καρπῶν, ἵν’ ἀεὶ τῇ
θρησκείᾳ παραμένωσι καὶ τῆς θεραπείας ὦσιν ἀχώρι-
στοι τοῦ θεοῦ. (274) καὶ τὸ μὲν πλῆθος συνεισέφερε

ξ 270 z 2 Paral. XXX 32.

10

15

2'0

25

:30

 

 

