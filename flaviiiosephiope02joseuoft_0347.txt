10

15

25

ENATH 299

(οὐ γὰρ ἂν τοῦτο παθεῖν μὴ κατεγνωσμένους), ἐπῆλ-
θον αὐτοῦ τῇ βασιλεία, καὶ μέχρι Βηθσεμήρων προελ-
θόντες διήρπασαν τὴν χώραν, καὶ πολλὰ μὲν ἔλαβον
ὑποζύγια, τρισχιλίους δ’ ἀνθρώπους ἀπέκτειναν.

(193) Ἀμασίας δὲ τῇ νίκῃ καὶ τοῖς κατορθώμασιν
ἐπαρθεὶς τὸν μὲν τούτων αἴτιον αὐτῷ θεὸν γενόμενον
ὑπερορᾶν ἤρξατο, οὓς 6’ ἐκ τῆς Ἀμαληκιτῶν χώρας
ἐκόμισε, τούτους σεβόμενος ὁιετέλει. προσελθὼν ὁ’ ὁ
προφήτης αὐτῷ θαυμάζειν ἔλεγεν, <194> εί τούτους
ἡγεῖται θεοὺς οἳ τοὺς ι’ὁίους, παρ’ οἷς ἐτιμῶντο, μηδὲν
ὤνησαν, μηδ’ ἐκ χειρῶν ἐρρύσαντο τῶν ἐκείνου, ἀλλ’
ὑπερεῖδον πολλούς τ’ αὐτῶν ἀπολλυμένους καὶ αὑτοὺς
αἰχμαλωτισθέντας· κεκομίσθαι γαρ είςἹεροσόλυμα τούτῳ
τῷ τρόπῳ, καθὼς ἅν τις τῶν πολεμίων τινας ζωγρήσας
ἤγαγε. <195> τῷ δὲ βασιλεῖ ταῦτ’ ὀργὴν ἐκίνησε,
καὶ προσέταξεν ἡσυχίαν ἄγειν τὸν προφήτην, ἀπειλή-
σας αὐτὸν κολάσειν ἂν πολυπραγμονῇ. καὶ ὃ μὲν ἡσυ-
χάζειν εἶπεν, οὐκ ἀμελήσειν δ’ ὧν ἐπικεχείρηκε νεω-
τερίζειν τὸν θεὸν προύλεγεν. <196> Ἀμασίας δὲ κατέχειν
αὑτὸν ἐπὶ ταῖς εὐπραγίαις οὐ δυνάμενος, ἃς παρὰ τοῦ
θεοῦ λαβὼν είς αὐτὸν ἐξύβριζεν, ἀλλὰ φρονηματισθεὶς
ἔγραψεν Ἰωάσῳ τῷ τῶν Ἰσραηλιτῶν βασιλεῖ, κελεύων
ὑπακούειν αὐτῷ σὺν παντὶ τῷ λαῷ, ὡς καὶ πρότερον
ὑπήκουε τοῖς προγόνοις αὐτοῦ, Δαυίδῃ καὶ Σολομῶνι·
ἣ μὴ βουλόμενον εὐγνωμονεῖν, εἰδέναι πολέμῳ περὶ
τῆς ἀρχῆς διακριθησόμενον. <197> ἀντέγραψεν δ’ ὁ
Ἰώασος τάδε. ’βασιλεὺς Ἰώασος βασιλεῖ Ἀμασίᾳ. ἧν
ἐν τῷ Λιβάνῳ ὄρει κυπάριττος παμμεγέθης καὶ ἄκανος.
αὕτη πρὸς τὴν κυπάριττον ἔπεμψε μνηστευομένη τὴν

ξ 192 = 2 Paral. XXV 13. ξ 196 = 2 Paral. XXV 17;
4 Reg. XIV 8.

 

Ιθ

