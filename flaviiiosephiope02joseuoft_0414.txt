366 ΑΡΧΑΙοΛοΓΙΛΣ

μηδενὸς ἄλλου δυνηθέντος εἰπεῖν περὶ ὧν ἔχρῃζεν, εἰς
φῶς ἤγαγε τὰ ζητούμενα. <238> μεταπεμψάμενον οὖν
αὐτὸν ἠξίου παρ’ αὐτοῦ πυνθάνεσθαι περὶ τῶν γραμ-
μάτων καὶ τὴν ἀμαθίαν τὴν τῶν οὐχ εὑρόντων αὐτὰ
κατακρίνειν, κᾶν σκυθρωπὸν ᾖ τὸ ὑπὸ θεοῦ σημαινό-
μενον. <239> ταῦτ’ ἀκούσας καλεῖ τὸν Δανιῆλον ὁ
Βαλτάσαρος, καὶ διαλεχθεὶς ὡς πύθοιτο περὶ αὐτοῦ
καὶ τῆς σοφίας, ὅτι τὸ θεῖον αὐτῷ πνεῦμα συμπάρεστι
καὶ μόνος ἐξευρεῖν ἱκανώτατος ἃ μή τοῖς ἄλλοις εἰς
ἐπίνοιαν ἔρχεται, φράζειν αὐτῷ τὰ γεγραμμένα καὶ τί
σημαίνει μηνύειν ἠξίου· <24Ο> τοῦτο γὰρ ποιήσαντι
πορφύραν δώσειν ἐνδύσασθαι καὶ χρυσοῦν περὶ τὸν
αὐχένα στρεπτὸν καὶ τὸ τρίτον τῆς αὑτοῦ ἀρχῆς μέρος,
τιμὴν καὶ γέρας τῆς σοφίας, ὡς ἂν ἐξ αὐτῶν ἐπισημό-
τατος γε’νοιτο τοῖς ὁρῶσι καὶ τὴν αἰτίαν ἐφ’ ᾗ τούτων
ἔτυχε πυνθανομένοις. <241> Δανιῆλος δὲ τὰς μὲν
δωρεὰς αὐτὸν ἔχειν ἠξίου (τὸ γὰρ σοφὸν καὶ θεῖον
ἀδωροδόκητον εἶναι καὶ προῖκα τοὺς δεομένους ὠφε-
λεῖν), μηνύσειν δ’ αὐτῷ τὰ γεγραμμένα, σημαίνοντα
καταστροφὴν αὐτῷ τοῦ βίου, ὅτι μηδ’ οἷς ὁ πρόγονος
αὐτοῦ διὰ τὰς εἰς θεὸν ὕβρεις ἐκολάσθη, τούτοις ἔμα-
θεν εὐσεβεῖν καὶ μηδὲν ὑπὲρ τήν ἀνθρωπίνην φύσιν
μηχανᾶσθαι, (242) ἀλλὰ καὶ Ναβουχοδονοσόρου μετα-
στάντος είς δίαιταν θηρίων ἐφ’ οἷς ἠσέβησε, καὶ μετὰ
πολλὰς ἶκεσίας καὶ δεήσεις ἐλεηθέντος ἐπανελθεῖν εἰς
τὸν ἀνθρώπινον βίον καὶ τὴν βασιλείαν, καὶ διὰ ταῦτα
τὸν θεόν, ὡς τὴν ἅπασαν ἔχοντα δύναμιν καὶ προ-
νοούμενον τῶν ἀνθρώπων, μέχρι καὶ ἐτελεύτησεν
ὑμνοῦντος, λήθην αὐτὸς ἔλαβε τούτων, καὶ πολλὰ μὲν
ἐβλασφήμησεν εἰς τὸ θεῖον, τοῖς δὲ σκεύεσιν αὐτοῦ
ξῗὸἓ = Dan V 11.

10

15

20'

25

30

 

