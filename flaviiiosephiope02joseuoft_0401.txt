AEKATH 353

φεύγει πρὸς τὸν τῶν Ἀμμανιτῶν βασιλέα, (175) ὁ δ’
Ἰωάννης παραλαβὼν οὓς ἀνέσωσεν ἐκ τῶν Ἰσμαήλου
χειρῶν καὶ τοὺς εὐνούχους καὶ τὰς γυναῖκας καὶ τὰ
νήπια, εἵς τινα τόπον ΔΜάνδρα λεγόμενον παραγίνεται.

5 καὶ τὴν μὲν ἡμέραν ἐκείνην ὑπέμεινεν αὐτόθι, διεγνώ-
κεσαν δ’ ἐκεῖθεν ἄραντες εἰς Αἴγυπτον ἐλθεῖν, φοβού-
μενοι μὴ κτείνωσιν αὐτοὺς οί Βαβυλώνιοι μείναντας
ἐν τῇ χώρα, ὑπὲρ Γ οδολία τοῦ κατασταθέντος ὑπ’ αὐ-
τῶν ἡγεμόνος ὀργισθέντες πεφονευμένου.

10 <176> ὄντων δ’ ε’πὶ ταύτης τῆς βουλῆς προσίασιν 6
Ἱερεμίᾳ τῷ προφήτῃ Ἰωάννης ὁ τοῦ Καρέου καὶ οἶ
ἡγεμόνες οἱ σὺν αὐτῷ, παρακαλοῦντες δεηθῆναι τοῦ
θεοῦ ὅπως ἀμηχανοῦσιν αὐτοῖς περὶ τοῦ τί χρὴ ποιεῖν,
τοῦτ’ αὐτοῖς ὑποδείξει, ὀμόσαντες ποιήσειεν ὅ τι ἂν

15 αὐτοῖς ὁ Ἱερεμίας εἴπῃ. <177> ὑποσχομένου δὲ τοῦ
προφήτου διακονήσειν αὐτοῖς πρὸς τὸν θεόν, συνέβη
μετὰ δέκα ἡμέρας αὐτῷ φανέντα τὸν θεὸν εἰπεῖν δη-
λῶσαι Ἰωάννῃ καὶ τοῖς ἄλλοις ἡγεμόσι καὶ τῷ λαῷ
παντὶ ὅτι μένουσι μὲν αὐτοῖς ἐν ἐκείνῃ τῇ χώρα παρ-

20 ε’σται καὶ πρόνοιαν ἕξει καὶ τηρήσει παρὰ τῶν Βαβυ-
λωνίων οὓς δεδίασιν ἀπαθεῖς, πορευομένους δ’ εἰς
Αἴγυπτον ἀπολείψει καὶ ταῦτα διαθήσει ὀργισθεὶς ἃ
καὶ τοὺς ἀδελφοὺς αὑτῶν ἔμπροσθεν οἴδατε παθόντας.
<1ἶ8> ταῦτ’ εἰπὼν τῷ Ἰωάννῃ καὶ τῷ λαῷ τὸν θεὸν

25 αὐτοῖς προλέγειν ὁ προφήτης οὐκ ἐπιστεύετο ὡς κατ’
ἐντολὴν τὴν ἐκείνου μένειν αὐτοὺς ἐν τῇ χώρᾳ κελεύει,
χαριζόμενον δὲ Βαρούχῳ τῷ ἰδίῳ μαθητῇ καταψεύδε-
σθαι μὲν τοῦ θεοῦ, πείθειν δὲ μένειν αὐτόθι, ὡς ἂν
ὑπὸ τῶν Βαβυλωνίων διαφθαρῶσι. <179> παρακούσας

30 οὖν ὅ τε λαὸς καὶ ὁ Ἰωάννης τῆς τοῦ θεοῦ συμβουλίας,

ξ 175 = Ierem. XLVIII 14.

Ioszpnrs. ΙΙ, ‘23

