278 ΑΡΧΑΙΟΛΟΓΙΑΣ

μηδὲν ἀπαγγέλλειν τῷ βασιλεῖ κακόν, ἔλεγε δ’ ὅτι
τεθνήξεται. καὶ ὁ μὲν οἰκέτης τοῦ βασιλέως ἐλυπεῖτο
ταῦτ’ ἀκούσας, ὁ δ’ Ἐλισσαῖος ε”κλαιε καὶ πολλοῖς ἐρ-
ρεῖτο δακρύοις, προορώμενος ἃ πάσχειν ὁ λαὸς ἔμελλε
κακὰ μετὰ τὴν Ἀδάδου τελευτήν. <91> ἀνακρίναντος
δ’ αὐτὸν Ἀζαήλου τὴν αἰτίαν τῆς συγχύσεως, “κλαίω’
φησί ’τὸ πλῆθος τῶν Ἰσραηλιτῶν ἐλεῶν ὧν ἐκ σοῦ
πείσεται δεινῶν. ἀποκτενεῖς γὰρ αὐτῶν τοὺς ἀρίστους
καὶ τὰς ὀχυρωτάτας πόλεις ἐμπρήσεις, καὶ παιδιά μὲν
ἀπολεῖς προσρηγνὺς πέτραις, τὰς δ’ ἐγκύους ἀναρρήξεις
γυναῖκας’ <92> τοῦ δ’ Ἀζαήλου λέγοντος ’τίνα γὰρ
ἰσχὺν ἐν ἐμοὶ τηλικαύτην εἶναι συμβέβηκεν ὥστε ταῦτα
ποιῆσαι;’ τὸν θεὸν ἔφησεν αὐτῷ δεδηλωκέναι τοῦθ’
ὅτι τῆς Συρίας μέλλοι βασιλεύειν. Ἀζάηλος μὲν οὖν
παραγενόμενος πρὸς τὸν ’Ἄδαδον τῷ μὲν τὰ βελτίω
περὶ τῆς νόσου κατήγγειλε, τῇ δ’ ἐπιούσῃ δίκτυον ἐπι-
βαλὼν αὐτῷ διάβροχον τὸν μὲν στραγγάλῃ διέφθειρε,
<93> τὴν δ’ ἀρχὴν αὐτὸς παρέλαβε, δραστήριός τ’ ὢν

10

15

ἀνὴρ καὶ πολλὴν ἔχων παρὰ τῶν Σύρων εὔνοιαν καὶ.

τοῦ δήμου τῶν Δαμασκηνῶν, ὑφ’ οὗ μέχρι νῦν αὐτός
θ’ ὁ ’Ἀδαδος καὶ Ἀζάηλος ὁ μετ’ αὐτὸν ἄρξας ὡς θεοὶ
τιμῶνται διὰ τὰς εὐεργεσίας καὶ τὰς τῶν ναῶν οἰκοδο-
μίας, οἷς ἐκόσμησαν τὴν τῶν Δαμασκηνῶν πόλιν. <94>
πομπεύουσι δ’ οὗτοι καθ’ ἑκάστην ἡμέραν ε’πὶ τῇ τιμῇ
τῶν βασιλέων, καὶ σεμνύνονται τὴν τούτων ἀρχαιό-
τητα, οὐκ εἰδότες ὅτι νεώτεροί εἰσι καὶ οὐκ ἔχοντες
οὗτοι οἵ βασιλεῖς ἔτη χίλια καὶ ἑκατόν. ὁ δὲ τῶν
Ἰσραηλιτῶν βασιλεὺς Ἰώραμος ἀκούσας τὴν Ἀδαδου
τελευτὴν ἀνέπνευσεν ἐκ τῶν φόβων καὶ τοῦ δέους, ὃ
δι’ αὐτὸν εἶχεν, ἀσμένως εἰρήνης λαμβανόμενος.
ξ, 91 = 4 Reg. vm 12.

20¹

²5 ’,ξ

30

 

