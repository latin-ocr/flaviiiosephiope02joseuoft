374 APXAIOAOPIAS ΔΕΚΑΤΗ

τῆς μακαρίας καὶ ἀφθάρτου πρὸς διαμονὴν τῶν ὅλων
οὐσίας κυβερνᾶσθαι τὰ σύμπαντα, ἄμοιρον δ’ ἡνιόχου
καὶ φροντιστοῦ τὸν κόσμον αὐτομάτως φέρεσθαι λέγου-
σιν, <279> ὃς εἰ τοῦτον ἀπροστάτητος ἧν τὸν τρόπον,
καθάπερ καὶ τὰς ναῦς ἐρήμους κυβερνητῶν καταδυο-
μένας ὁρῶμεν ὑπὸ πνευμάτων, ἢ καὶ τὰ ἅρματα περι-
τρεπόμενα μὴ ἔχοντα τοὺς ἡνιοχοῦντας, συντριβεὶς ἂν
ὑπὸ τῆς ἀπρονοήτου φορᾶς ἀπωλώλει καὶ διεφθείρετο.
<280> τοῖς οὗν προειρημένοις ὑπὸ Δανιήλου δοκοῦσί
μοι σφόδρα τῆς ἀληθοῦς δόξης διαμαρτάνειν οἱ τῷ
θεῷ μηδεμίαν εἶναι περὶ τῶν ἀνθρωπίνων ἀποφαινό-
μενοι πρόνοιαν· οὐ γὰρ ἂν κατὰ τὴν ἐκείνου προφη-
τείαν, εἰ συνέβαινεν αὐτοματισμῷ τινὶ τὸν κόσμον δι-
άγειν, πάνθ’ ἑωρῶμεν ἀποβαίνοντα.

<281> ἐγὼ μὲν οὖν περὶ τούτων ὡς ηὗρον καὶ
ἀνέγνων, οὕτως ἔγραψα· εἰ δέ τις ἄλλως δοξάζειν βου-
λήσεται περὶ αὐτῶν, ἀνέγκλητον ἐχέτω τήν ἑτερογνω-
μοσύνην.

10

15

 

