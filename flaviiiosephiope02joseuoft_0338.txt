290 ΑΡΧΑΙΟΛΟΓΙΑΣ

τε καὶ φαρέτρας, καὶ εἴ τι ἕτερον εἶδος ὅπλου κατέλαβε,
καὶ καθωπλισμένους ἔστησεν έν κύκλῳ περὶ τὸ ἱερὸν
συναιρομένους τὴν χεῖρα καὶ τὴν εἴσοδον τοῖς οὐ προσ-
ήκουσιν οὕτως ἀποτειχίσοντας. <149> συναγαγόντες
δὲ τὸν παῖδα εἰς τὸ μέσον ἐπέθεσαν αὐτῷ τὸν στέ-
φανον τὸν βασιλικόν, καὶ τῷ ἐλαίῳ χρίσας Ἰώδαος
ἀπέδειξε βασιλέα. τὸ δὲ πλῆθος χαῖρον καὶ κροτα-
λίζον ἐβόα σώζεσθαι τὸν βασιλέα.

<150> τοῦ δὲ θορύβου καὶ τῶν ἐπαίνων Γοθολία
παρ’ ἐλπίδας ἀκούσασα, τεταραγμένη σφόδρα τῇ δια-
νοίᾳ μετὰ τῆς ἰδίας ἐξεπήδησε στρατιᾶς ἐκ τοῦ βασι-
λείου. καὶ παραγενομένην εἰς τὸ ἱερὸν αὐτὴν οἶ μὲν
ἱερεῖς εἰσδέχονται, τοὺς δ’ ἑπομένους ὁπλίτας εἶρξαν
εἰσελθεῖν oc περιεστῶτες ἐν κύκλῳ τῶν ὑπὸ τοῦ ἀρ-
χιερέως τοῦτο προστεταγμένων. <151> ἰδοῦσα δὲ Γο-
θολία τὸν παῖδα ἐπὶ τῆς σκηνῆς ἑστῶτα καὶ τὸν βασι-
λικὸν περικείμενον στέφανον, περιρρηξαμένη καὶ δεινὸν
ἀνακραγοῦσα φονεύειν ἐκέλευε τὸν ἐπιβουλεύσαντα αὐτῇ
καὶ τὴν ἀρχὴν ἀφελέσθαι σπουδάσαντα. Ἰώδαος δὲ

καλέσας τοὺς ἑκατοντάρχους ἐκέλευσεν αὐτοὺς ἀγαγόν- 2

τας τὴν Γοθολίαν εἰς τὴν φάραγγα τὴν Κεδρῶνος
ἀνελεῖν αὐτὴν ἐκεῖ· μὴ γὰρ βούλεσθαι μιᾶναι τὸ ἱερὸν
αὐτόθι τὴν ἀλιτήριον τιμωρησάμενον. <152> προσέταξε
δέ, κᾶν βοηθῶν τις προσέλθῃ, κάκεῖνον ἀνελεῖν. ἐλλα-
βόμενοι τοίνυν τῆς Γοθολίας οἱ προστεταγμένοι τὴν
ἀναίρεσιν αὐτῆς, ἐπὶ τὴν πύλην τῶν ἡμιόνων τοῦ βα-
σιλέως ἤγαγον, κάκεῖ διεχρήσαντο.

<153> ὡς δὲ τὰ περὶ τὴν Γοθολιάν τοῦτον ἐστρα-
τηγήθη τὸν τρόπον, συγκαλέσας τόν τε δῆμον καὶ τοὺς

10

15

25

ὁπλίτας Ἰώδαος εἰς τὸ [ερὸν ἐξώρκωσεν εὐνοεῖν τῷ 30

ἓ 149 = 4 Reg. XI 123 2 Paral.XX1H 11.

 

