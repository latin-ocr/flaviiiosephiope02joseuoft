298 APXAIOAOFIAE

τοὺς δὲ παῖδας αὐτῶν οὐδὲν εἰργάσατο δεινόν, ἀκό-
λουθα ποιῶν τοῖς Μωυσέος νόμοις, ὃς οὐκ ἐδικαίωσε
δια πατέρων ἁμαρτίας τέκνα κολάζειν. <188> ἔπειτα
στρατιὰν ἐπιλέξας ἐκ τῆς Ἰούδα φυλῆς καὶ Βενιαμίτιδος
τῶν ἐν ἀκμῇ καὶ ὑπὲρ εἴκοσιν ἔτη γεγονότων, καὶ
συναθροίσας ὡς τριάκοντα μυριάδας, τούτων μὲν ἑκα-
τοντάρχους κατέστησε, πέμψας δὲ καὶ πρὸς τὸν τῶν
Ἰσραηλιτῶν βασιλέα μισθοῦται δέκα μυριάδας ὁπλιτῶν
ταλάντων ἑκατὸν ἀργυρίου· διεγνώκει γὰρ τοῖς Ἀμα-
ληκιτῶν ἔθνεσι καὶ Ἰδουμαίων καὶ Γαβαλιτῶν ἐπιστρα-
τεύσασθαι. <189> παρασκευασαμένου δὲ πρὸς τὴν
στρατείαν καὶ μέλλοντος ἐξορμᾶν, ὁ προφήτης τὸν τῶν
Ἰσραηλιτῶν στρατὸν ἀπολῦσαι συνεβούλευσεν· εἶναι
γὰρ ἀσεβῆ, καὶ τὸν θεὸν ἧτταν αὐτῷ προλέγειν χρη-
σαμένῳ τούτοις συμμάχοις, περιέσεσθαι δὲ τῶν πολε-
μίων καὶ μετ’ ὀλίγων αὐτοῖς ἀγωνιζόμενον βουλομένου
τοῦ θεοῦ. <190> δυσφοροῦντος δὲ τοῦ βασιλέως ἐπὶ
τῷ φθῆναι τὸν μισθὸν δεδωκέναι τοῖς Ἰσραηλίταις,

παρῄνει ποιεῖν ὁ προφήτης ὅ τι τῷ θεῷ δοκεῖ· χρή- . ’

ματα δ’ αὐτῷ πολλὰ παρ’ αὐτοῦ γενήσεσθαι. καὶ τοὺς
μὲν ἀπολύει, χαρίζεσθαι τὸν μισθὸν εἰπών, αὐτὸς δὲ
μετὰ τῆς οἰκείας δυνάμεως ἐπὶ τὰ προειρημένα τῶν
ἐθνῶν ἐστράτευσε. καὶ κρατήσας αὐτῶν τῇ μάχῃ μυ-
ρίους μὲν ἀπέκτεινε, <191> τοσούτους δὲ ζῶντας ε”λα-
βεν, οὓς ἐπὶ τὴν μεγάλην ἀγαγὼν πέτραν, ἥπερ ἐστὶν
κατὰ τὴν Ἀραβίαν, ἀπ’ αὐτῆς κατεκρήμνισεν· ἀπήγαγέ
τε λείαν πολλὴν καὶ πλοῦτον ἄφθονον ἐκ τῶν ἐθνῶν.
<192> Ἀμασίου δ’ ἐν τούτοις ὑπάρχοντος, οἱ τῶν
Ἰσραηλιτῶν οὓς ἀπέλυσε μισθωσάμενος, ἀγανακτήσαντες

10

15

⁴20

25

ἐπὶ τούτῳ καὶ νομίσαντες ὕβριν εἶναι τὴν ἀπόλυσιν 30

ξ 188 = ⁶2 Parnl. XXV 5. ξ 190 = 4 Reg. XIV 7.

 

