202 ΑΡΧΑΙΟΛΟΓΙΑΣ

σαντας, ὅ τι πάντες οἱ τῶν Αἰγυπτίων βασιλεῖς ἀπὸ
Μιναίου τοῦ Μέμφιν οἰκοδομήσαντος, ὃς ἔτεσι πολλοῖς
ἔμπροσθεν ἐγένετο τοῦ πάππου ἡμῶν Ἀβράμου, μέχρι
Σολομῶνος, πλειόνων ἐτῶν ἢ τριακοσίων {noel χιλίων
μεταξὺ διεληλυθότων, Φαραῶθαι ἐκλήθησαν, ἀπὸ τοῦ
μετ’ αὐτοὺς έν τοῖς μεταξὺ χρόνοις ἄρξαντος· βασιλέως
Φαραῶνος τὴν προσηγορίαν λαβόντες, ἀναγκαῖον ἡγη-
σάμην εἰπεῖν, ἵνα τὴν ἄγνοιαν αὐτῶν ἀφέλω καὶ ποιήσω
τούνόματος φανερὰν τὴν αἰτίαν ὅτι Φαραὼν κατ’ Αἰγυ-
πτίους βασιλέα σημαίνει. <156> οἶμαι δ’ αὐτοὺς ἐκ παί-
δων ἄλλοις χρωμένους ὀνόμασιν, ἐπειδὰν δὲ βασιλεῖς
γένωνται, τὸ σημαῖνον αὐτῶν τὴν ἐξουσίαν κατὰ τὴν πά-
τριον γλῶτταν μετονομάζεσθαι. καὶ γὰρ οἶ τῆς Ἀλεξαν-
δρείας βασιλεῖς ἄλλοις ὀνόμασι καλούμενοι πρότερον,
ὅτε τὴν βασιλείαν ἔλαβον, Πτολεμαῖοι προσηγορεύθη-
σαν ἀπὸ τοῦ πρώτου βασιλέως. <157> καὶ οἱ Ῥωμαίων
δ’ αὐτοκράτορες ἐκ γενετῆς ἀπ’ ἄλλων χρηματίσαντες
ὀνομάτων Καίσαρες καλοῦνται, τῆς ἡγεμονίας καὶ τῆς

τιμῆς τὴν προσηγορίαν αὐτοῖς θεμένης, ἀλλ’ οὐχ οἷς ·

ὑπὸ τῶν πατέρων ἐκλήθησαν τούτοις ἐπιμένοντες. νο-
μίζω δὲ καὶ Ἡρόδοτον τὸν Ἁλικαρνασσέα διὰ τοῦτο
μετὰ Μιναῖον τὸν οἰκοδομήσαντα Μέμφιν τριάκοντα
καὶ τριακοσίους βασιλέας Αἰγυπτίων γενέσθαι λέγοντα
μὴ δηλῶσαι αὐτῶν τα ὀνόματα, ὅτι κοινῶς Φαραῶθαι
ἐκαλοῦντο. <1:38> καὶ γὰρ μετὰ τὴν τούτων τελευτὴν
γυναικὸς βασιλευσάσης λέγει τοῦνομα Νίκαυλιν καλῶν,
δηλῶν ὡς τῶν μὲν ἀρρένων βασιλέων τὴν αὐτὴν προσ-
ηγορίαν ἔχειν δυναμένων, τῆς δὲ γυναικὸς οὐκέτι κοι-
νωνεϊν ἐκείνης, καὶ διὰ τοῦτο εἶπεν αὐτῆς τὸ φύσει
δεῆσαν ὄνομα. <159> ἐγὼ δὲ καὶ έν τοῖς ἐπιχωρίοις
ἡμῶν βιβλίοις ηὗρον ὅτι μετὰ Φαραώθην τὸν Σολο-

20

 

ι,

25

 

30

ξ
2,

