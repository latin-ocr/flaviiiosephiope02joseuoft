AEKATH 371

ὑπερβαλλούσῃ τιμῇ, πρῶτον αὐτὸν ἀποδείξας τῶν φί-
λων. <264> ὣν δ’ οὕτως ἐπίσημος καὶ λαμπρὸς ὑπὸ
δόξης τοῦ θεοφιλὴς εἶναι Δανιῆλος, ᾠκοδόμησεν ἐν
Ἐκβατάνοις τῆς Μηδικῆς βᾶριν, ἐκπρεπέστατόν τι κατα-
5 σκεύασμα καὶ θαυμασίως πεποιημένον, ἣ μέχρι δεῦρο
μὲν ἔστι καὶ σώζεται, τοῖς δ’ ὁρῶσι δοκεῖ προσφάτως
κατεσκευάσθαι καὶ ἐπ’ αὐτῆς ἐκείνης ἧς ἕκαστος αὐτὴν
ἡμέρας ι’στορεῖ γεγονέναι· οὕτω νεαρὸν αὐτῆς καὶ
ἀκμαῖον τὸ κάλλος, καὶ μηδαμοῦ γεγηρακὸς ὑπὸ τοσού-
10 του χρόνου. <265> πάσχει γὰρ καὶ τὰ κατασκευάσματα
ταύτὸν ἀνθρώποις, καὶ πολιοῦται καὶ τὴν ἰσχὺν λυό-
μενα ὑπὸ τῶν ἐτῶν καὶ τὴν εὐπρέπειαν μαραινόμενα.
θάπτουσι δ’ ἐν τῇ βάρει τούς τε Μήδων βασιλεῖς καὶ
Περσῶν καὶ Πάρθων ἄχρι τοῦ δεῦρο, καὶ ὁ ταύτην
15 πεπιστευμένος Ἰουδαῖός ἐστιν ἱερεύς· καὶ τοῦτο γίνεται
μέχρι τῆς σήμερον ἡμέρας, <266> ἄξιον δὲ τάνδρὸς
τούτου καὶ ὃ μάλιστα θαυμάσαι τις ἂν ἀκούσας διελ-
θεῖν. ἅπαντα γὰρ αὐτῷ παραδόξως ὡς ἑνί τινι τῶν
μεγίστων ηὐτυχήθη προφητῶν, καὶ παρὰ τὸν τῆς ζωῆς
20 χρόνον τιμή τε καὶ δόξα παρὰ τῶν βασιλέων καὶ τοῦ
πλήθους, καὶ τελευτήσας δὲ μνήμην αἰώνιον ἔχει.
<267> τὰ γὰρ βιβλία, ὅσα δὴ συγγραψάμενος κατα-
λέλοιπεν, ἀναγινώσκεται παρ’ ἡμῖν ε’τι καὶ νῦν, καὶ
πεπιστεύκαμεν ἐξ αὐτῶν ὅτι Δανιῆλος ὡμίλει τῷ θεῷ.
25 οὐ γὰρ τὰ μέλλοντα μόνον προφητεύων διετέλει, xa—
θάπερ καὶ οἱ ἄλλοι προφῆται, ἀλλὰ καὶ καιρὸν ὥριζεν
εἰς ὃν ταῦτ’ ἀποβήσεται· <2632 καὶ τῶν προφητῶν τὰ
χείρω προλεγόντων, καὶ διὰ τοῦτο δυσχεραινομένων
ὑπὸ τῶν βασιλέων καὶ τοῦ πλήθους, Δανιῆλος ἀγαθῶν
30 ἐγίνετο προφήτης αὐτοῖς, ὡς ἀπὸ μὲν τῆς εὐφημίας
τῶν προλεγομένων εὔνοιαν ἐπισπᾶσθαι παρὰ πάντων,

24*

