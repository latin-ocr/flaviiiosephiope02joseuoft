38 ΔΡΧΑΙΟΛΟΓΙΑΣ

9 <170> χρόνοις δ’ ὕστερον οὐ πολλοῖς οῖ Παλαι-
στινοὶ πάλιν συνελθόντες καὶ δύναμιν ἀθροίσαντες με-
γάλην ἐπίασι τοῖς Ἰσραηλίταις, καὶ (τὸ) μεταξὺ Σωχοῦς
καὶ Ἀζηκᾶς καταλαμβανόμενοι στρατοπεδεύονται. ἀντ-
επεξάγει δ’ αὐτοῖς τὴν στρατιὰν καὶ Σάουλος, καὶ ἐπί5
τινος ὄρους στρατοπεδευσάμενος ἀναγκάζει τοὺς Παλαι-
στινοὺς τὸ μὲν πρῶτον στρατόπεδον καταλιπεῖν, ὁμοίως
δ’ ε’πί τινος ὄρους ἀντικρὺ τοῦ καταληφθέντος ὑπὸ
τοῦ Σαούλου στρατοπεδεύσασθαι. <171> διέστησε δ’
ἀπ’ ἀλλήλων τὰ στρατόπεδα με’σος αὐλὼν τῶν ὀρῶν 10
ἐφ’ ὧν ἦν. καταβὰς οὖν τις τῶν ἐκ τοῦ Παλαιστινῶν
στρατοπέδου, Γολιάθης ὄνομα, πόλεως δὲ Γίττης, ἀνὴρ
παμμεγεθέστατος (ἦν γὰρ πήχεων τεττάρων καὶ σπι-
θαμῆς, ὅπλα τῇ φύσει τοῦ σώματος ἀναλογοῦντα περι-
κείμενος· θώρακα μὲν γὰρ ἐνεδέδυτο σταθμὸν ἄγοντα 15
πέντε χιλιάδας σίκλων, κόρυθα δὲ καὶ κνημῖδας χαλκᾶς,
ὁποίας εἰκὸς ἦν ἀνδρὸς οὕτω παραδόξου τὸ μέγεθος
σκεπάσαι τὰ μέλη, δόρυ δ’ ἣν οὐ κοῦφον βάσταγμα
δεξιᾶς, ἀλλ’ ἐπὶ τῶν ὤμων αὐτὸ αἴρων ἔφερεν, εἶχε
δὲ καὶ λόγχην ἑξακοσίων σίκλων, εἵποντο δὲ πολλοὶ 2⁰¹ Ι
βαστάζοντες τὰ ὅπλα) —- <172> στὰς τοίνυν ὁ Γολιάθης ’
οὗτος μεταξὺ παρατάξεων βοήν τ’ ἀφίησι μεγάλην, καὶ
πρὸς τὸν Σάουλον καὶ τοὺς Ἑβραίους λέγει “μάχης
μὲν ὑμᾶς καὶ κινδύνων ἀπαλλάττω. τίς γὰρ ἀνάγκη
τὴν στρατιὰν ὑμῶν συμπεσοῦσαν κακοπαθεῖν; <173> 25
δότε δ’ ὅστις ἐμοὶ μαχεῖται τῶν ὑμετέρων, καὶ βρα-
βευθήσεται τὸ τοῦ πολέμου τέλος ἑνὶ τῷ νενικηκότι·
δουλεύσουσι γὰρ ἐκεῖνοι τοῖς ἑτέροις ὧν ἂν ὁ νικήσας
γένηται. πολὺ δὲ κρεῖττον, οἶμαι, καὶ σωφρονέστερον
ἑνὸς κινδύνῳ λαβεῖν ὃ βούλεσθε ἣ τῷ πάντων.’ <174> 30

ἓ 170 = 1 Reg. XVH 1.

 

