354 ΑΡΧΑΙΟΛΟΓΙΑΣ

ἣν αὐτοῖς διὰ τοῦ προφήτου παρῄνεσεν, ἀπῆρεν εἰς
τὴν Αἴγυπτον, ἄγων καὶ τὸν Ἱερεμίαν καὶ τὸν Βαροῦ-
χον. <18Ο> γενομένων δ’ αὐτῶν ἐκεῖ, σημαίνει τὸ θεῖον
τῷ προφήτῃ μέλλοντα στρατεύειν ἐπὶ τοὺς Αἰγυπτίους
τὸν Βαβυλωνίων βασιλέα, καὶ προειπεῖν ἐκέλευσε τῷ
λαῷ τήν θ’ ἅλωσιν τῆς Αἰγύπτου καὶ ὅτι τοὺς μὲν
αὐτῶν ἀποκτενεῖ, τοὺς δ’ αἰχμαλώτους λαβὼν εἰς Βα-
βυλῶνα ἄξει. καὶ ταῦτα συνέβη· (181) τῷ γὰρ πέμπτῳ
τῆς Ἱεροσολύμων πορθήσεως ἔτει, ὅ ἐστι τρίτον καὶ
εἰκοστὸν τῆς Ναβουχοδονοσόρου βασιλείας, στρατεύει
ἐπὶ τὴν Κοίλην Συρίαν, καὶ κατασχὼν αὐτὴν ἐπολέ-
μησε καὶ Ἀμμανίταις καὶ Μωαβίταις, <182> ποιησά-
μενος δ’ ὑπήκοα ταῦτα τὰ ἔθνη ἐνέβαλεν εἰς τὴν
Αἴγυπτον καταστρεψόμενος αὐτήν, καὶ τὸν μὲν τότε
βασιλέα κτείνει, καταστήσας δ’ ἕτερον, τοὺς ἐν αὐτῇ
πάλιν Ἰουδαίους αἰχμαλωτίσας ἤγαγεν εἰς Βαβυλῶνα.
<183> καὶ τὸ μὲν Ἑβραίων γένος ἐν τοιούτῳ τέλει
γενόμενον παρειλήφαμεν δὶς ἐλθὸν πέραν Εὐφράτου.
ὑπ’ Ἀσσυρίων μὲν γὰρ ἐξέπεσεν ὁ τῶν δέκα φυλῶν
λαὸς ἀπὸ Σαμαρείας, βασιλεύοντος Ὠσήου, ἔπειθ’ ὁ τῶν
δύο φυλῶν ὑπὸ Ναβουχοδονοσόρου τοῦ τῶν Βαβυλω-
νίων καὶ Χαλδαίων βασιλέως, ὃς ὑπελείφθη τῶν Ἱερο-
σολύμων ἁλόντων. (134) Σαλμανασάρης μὲν οὖν ἀνα-
στήσας τοὺς Ἰσραηλίτας, κατῴκισεν ἀντ’ αὐτῶν τὸ τῶν
Χουθαίων ἔθνος, οἳ πρότερον ἐνδοτέρω τῆς Περσίδος
καὶ τῆς Μηδίας ἦσαν, τότε μέντοι Σαμαρεῖς ἐκλήθησαν,
τὴν τῆς χώρας είς ἣν κατῳκίσθησαν προσηγορίαν ἀνα-
λαβόντες· ὁ δὲ τῶν Βαβυλωνίων βασιλεὺς τὰς δύο
φυλὰς ἐξαγαγὼν οὐδὲν ἔθνος εἰς τὴν χώραν αὐτῶν

10

15

20⁷

25

κατῴκισε, καὶ διὰ τοῦτ’ ἔρημος ἡ Ἰουδαία πᾶσα καὶ 30

ξ 180 -- Ierem. XLIX 14.

