AEKATH 327

ἐξαμαρτάνοντες ἀπώλοντο, μιᾶναι δὲ καὶ τὸν ’ναὸν ἐτόλ-
μησε τοῦ θεοῦ καὶ τὴν πόλιν καὶ τὴν χώραν ἅπασαν.
<38> ἀπὸ γὰρ τῆς είς τὸν θεὸν καταφρονήσεως ὁρμώ-
μενος πάντας ὠμῶς τοὺς δικαίους τοὺς ἐν τοῖς Ἑβραίοις
ὃάπέκτεινεν. ἀλλ’ οὐδὲ τῶν προφητῶν ἔσχε φειδώ, καὶ
τούτων δέ τινας καθ’ ἡμέραν ἀπέσφαζεν, ὥστε αἵματι
ῥεῖσθαι τὰ Ἱεροσόλυμα. <39> λαβὼν οὖν ὀργὴν ἐπὶ
τούτοις ὁ θεὸς πέμπει προφήτας πρὸς τὸν βασιλέα καὶ
πρὸς τὸ πλῆθος, δι’ ὧν αὐτοῖς ἠπείλησε τὰς αὐτὰς
¹0 συμφορὰς αἷς συνέβη περιπεσεῖν τοὺς ἀδελφοὺς αὐτῶν
Ἰσραηλίτας είς αὐτὸν ἐξυβρίσαντας. οἳ δὲ τοῖς μὲν
λόγοις οὐκ ἐπίστευον, παρ’ ὧν ἠδύναντο κερδῆσαι τὸ
μηδενὸς πειραθῆναι κακοῦ, τοῖς δ’ ἔργοις ἔμαθον ἀληθῆ
τὰ παρὰ τῶν προφητῶν.
15 (40) ὡς γὰρ τοῖς αὐτοῖς ἐπέμενον, πόλεμον ἐπ’
ξ αὐτοὺς ἐκίνει παρα τε τοῦ τῶν Βαβυλωνίων καὶ Χαλ-
δαίων βασιλέως, ὃς στρατιὰν πέμψας εἰς τὴν Ἰουδαίαν
ἶ τήν τε χώραν ἐλεηλάτησε, καὶ τὸν βασιλέα Μανασσῆν
i δόλῳ ληφθέντα καὶ πρὸς αὐτὸν ἀχθέντα, πρὸς ἣν ἐβού-
2⁰ λετο τιμωρίαν εἶχεν ὑποχείριον. <41> ὁ δὲ Μανασσῆς
τότε συνεὶς ἐν οἵοις κακοῖς ἐστί, καὶ πάντων αἴτιον
ἑαυτὸν νομίζων, ἐδεῖτο τοῦ θεοῦ παρασχεῖν αὐτῷ φι-
λάνθρωπον καὶ ἐλεήμονα τὸν πολέμιον. χαρίζεται δὲ
τοῦτο τῆς ἱκεσίας ἐπακούσας ὁ θεὸς αὐτῷ, καὶ πάλιν
25 εἰς τὴν οἰκείαν ὁ [Μανασσῆς ἀπολυθεὶς ὑπὸ τοῦ τῶν
Βαβυλωνίων βασιλέως ἀνασώζεται. <42> γενόμενος δ’
είς τὰ Ἱεροσόλυμα τῶν μὲν πρότερων ἁμαρτημάτων
περὶ τὸν θεὸν καὶ τὴν μνήμην ἐσπούδαζεν, εἰ δυνατὸν
αὐτῷ γένοιτο, τῆς ψυχῆς ἐκβαλεῖν, ὧν ἐπιβουλεύειν
so ὥρμησε καὶ πάσῃ χρῆσθαι περὶ αὐτὸν δεισιδαιμονίᾳ.
ξ 38 = 4 Reg. XXI 16. ξ 40 = 2 Pau-al. XXXIII 11.

 

