312 ΑΡΧΑΙΟΛΟΓΙΑΣ

ὑπήκοον ἐποιήσατο, καὶ φόρους ἐπέταξεν αὐτῷ τελεῖν
ὡρισμένους, <260> ε”τει δὲ τετάρτῳ τῆς βασιλείας
Ὠσήου ἐβασίλευσεν Ἐζεκίας ἐν Ἱεροσολύμοις, Ἀχοέζου
υἱὸς καὶ Ἀβίας ἀστῆς τὸ γένος. φύσις δ’ ἧν αὐτῷ
χρηστὴ καὶ δικαία καὶ θεοσεβνής· οὐδὲν γὰρ ἄλλο πρῶ-
τον εἰς τὴν βασιλείαν παρελθὼν οὔτ’ ἀναγκαιότερον
οὔτε συμφορώτερον αὐτῷ τε καὶ τοῖς ἀρχομένοις ὑπ-
έλαβε τοῦ θρησκεύειν τὸν θεόν, ἀλλὰ συγκαλέσας τὸν
λαὸν καὶ τοὺς ἱερεῖς καὶ τοὺς Λευίτας ἐδημηγόρησεν
ἐν αὐτοῖς λέγων <261> εοὐκ ἀγνοεῖτε μὲν ὡς διὰ τὰς
τοῦ πατρὸς ἁμαρτίας τούμοῦ, παραβάντος τὴν πρὸς τὸν
θεὸν ὁσίαν [τιμήν], πολλῶν ἐπειράθητε καὶ μεγάλων
κακῶν, διαφθαρέντες ὑπ’ αὐτοῦ τὴν διάνοιαν, καὶ ἀνα-
πεισθέντες, οὓς αὐτὸς ἐδοκίμαζεν εἶναι θεούς, τούτοις
προσκυνεῖν. <262> παραινῶ δ’ ὑμῖν, ἔργῳ μεμαθη-
κόσιν ὡς ἔστι δεινὸν τὸ ἀσεβεῖν, τούτου μὲν ἤδη λή-
θην ποιήσασθαι, καθῆραι δ’ αὐτοὺς ἐκ τῶν προτέρων
μιασμάτων, τούς θ’ ἱερεῖς καὶ Λευίτας συνελθόντας
οὕτως ἀνοῖξαί τε τὸ [ερὸν καὶ καθήραντας αὐτὸ ταῖς
ἐξ ἔθους θυσίαις εἰς τὴν ἀρχαίαν καὶ πάτριον ἀνα-
καλέσασθαι τιμήν· οὕτω γὰρ ἂν τὸν θεὸν εὐμενῆ ποιη-
σαιμεν, ἀφέντα τὴν ὀργήν.’

<263> ταῦτ’ εἰπόντος τοῦ βασιλέως οἱ ἱερεῖς ἀνοί-
γουσί τε τὸ ἱερόν, καὶ ἀνοίξαντες τὰ σκεύη τοῦ θεοῦ
ηὐτρέπισαν, καὶ τὰ μιάσματα ἐκβαλόντες τὰς ἐξ ἔθους
τῷ βωμῷ θυσίας ἐπέφερον. διαπέμψας δ’ ὁ βασιλεὺς
εἰς τὴν ὑπ’ αὐτὸν χώραν, ἀνεκάλει τὸν λαὸν εἰς Ἱερο-
σόλυμα τὴν τῶν ἀζύμων ἑορτὴν ἄξοντα· πολὺν γὰρ
ἐκλελοίπει χρόνον διὰ τὰς τῶν προειρημένων βασιλέων

10

15

20

25

παρανομίας. <2ίί4> ἐξαπέστειλε δὲ καὶ πρὸς τοὺς 50

ξ 260 = 4 Reg. XVIII 13 2 Paral. XXIX 1.

