 

156 ΑΡΧΑῙΟΛΟΓΙΑΣ

πεφυρμένον, προείποι δ’ ὅτι Σολομὼν οἰκοδομήσει τὸν
ναὸν αὐτῷ, παῖς συνετώτατος καὶ τοῦτο κληθησόμενος
τοῦνομα, οὗ προνοήσειν μὲν αὐτὸς ὡς πατὴρ ἐπηγγέλ-
λετο, τὴν δ’ Ἑβραίων χώραν εὐδαίμονα καταστήσειν
ἐπ’ αὐτοῦ τοῖς τ’ ἄλλοις ἀγαθοῖς καὶ δὴ τῷ μεγίστῳ ·
πάντων, εἰρήνη καὶ πολέμων ἀπαλλαγῇ καὶ στάσεων
ἐμφυλίων. <338> ’σὺ τοίνυν, ἐπεὶ καὶ πρὸ τῆς γε-
νέσεως ἀπεδείχθης βασιλεὺς ὑπὸ τοῦ θεοῦ, πειρῶ τά
τ’ ἄλλα γίνεσθαι τῆς τούτου προνοίας ἄξιος, εὐσεβὴς
ὣν καὶ δίκαιος καὶ ἀνδρεῖος, καὶ τὰς ἐντολὰς αὐτοῦ ·
καὶ τοὺς νόμους, οὓς διὰ Μωυσέος ἡμῖν ἔδωκε, φύ-
λαττε καὶ τοῖς ἄλλοις μὴ παραβαίνειν ἐπίτρεπε. <339>
τὸν δὲ ναὸν ὃν ἐπὶ σοῦ βασιλεύοντος εἵλετο αὑτῷ γε-
νέσθαι, σπούδασον ἀποδοῦναι τῷ θεῷ, μὴ καταπλαγεὶς
τὸ μέγεθος τοῦργου, μηδ’ ἀποδειλιάσας πρὸς αὐτό· ἐ
πάντα γάρ σοι πρὸ τῆς ἐμαυτοῦ τελευτῆς ἕτοιμα ποιήσω.
<340> γίνωσκε δὴ χρυσοῦ μὲν ἤδη τάλαντα συνειλεγ-
με’να μύρια, δέκα δ’ ἀργύρου μυριάδας ταλάντων· χαλ-
κὸν δὲ καὶ σίδηρον ἀριθμοῦ πλείονα συντέθεικα καὶ
ξύλων δὲ καὶ λίθων ὕλην ἄφθονον. ἔχεις δὲ καὶ λα- ⁹
τόμων πολλὰς μυριάδας καὶ τεκτόνων. ἂν δέ τι τού-
τοις προσδέῃ, σὺ προσθήσεις. γινομένου τοίνυν τούτου
ἀρεστὸς ε”σει τῷ θεῷ, αὐτὸν ἔχων προστάτην] <341>
προσπαρεκελεύσατο δὲ καὶ τοὺς ἄρχοντας τοῦ λαοῦ τῆς
οἰκοδομίας συλλαβέσθαι τῷ παιδί, καὶ πάντων αδεεῑςι
ὄντας τῶν κακῶν περὶ τὴν τοῦ θεοῦ θρησκείαν ἀσχο-
λεῖν· καρπώσεσθαι γὰρ αὐτοὺς ἀντὶ τούτων εἰρήνην
καὶ εὐνομίαν, οἷς ἀμείβεται τοὺς εὐσεβεῖς καὶ δικαίους
ὁ θεὸς ἀνθρώπους. <342> οἰκοδομηθέντος δὲ τοῦ
ναοῦ τὴν κιβωτὸν αὐτὸν ἀποθέσθαι προσέταξε καὶ τὰῑ
g 338 = 1 Paral. xxn 12.

