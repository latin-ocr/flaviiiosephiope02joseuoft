ENATH 263

τέγους τῆς οίκίας κατενεχθῆναι, καὶ νοσήσαντα πέμψαι
πρὸς τὸν ’Λκκαρων θεὸν ΑΜυῖαν (τοῦτο γὰρ ἣν ὄνομα
τῷ θεῷ) πυνθάνεσθαι περὶ τῆς σωτηρίας. <2Ο> φανεὶς
δ’ ὁ τῶν Ἑβραίων θεὸς Ἠλία τῷ προφήτῃ προσέταξεν
5 αὐτῷ τοῖς πεμφθεῖσιν ἀγγέλοις ὑπαντήσαντα πυνθάνε-
σθαι αὐτῶν εἰ θεὸν ὁ Ἰσραηλιτῶν λαὸς ἴδιον οὐκ ἔχει,
ὅτι πέμπει πρὸς τὸν ἀλλότριον ὁ βασιλεὺς αὐτῶν περὶ
τῆς σωτηρίας ἐρησομένους, κελεῦσαί τ’ αὐτοὺς ὑπο-
στρέψαι καὶ φράσαι τῷ βασιλεῖ ὅτι μὴ διαφεύξεται τὴν
ιο νόσον. <21> τοῦ ὁ’ Ἠλία ποιήσαντος ἃ προσέταξεν ὁ
θεός, ἀκούσαντες οἱ ἄγγελοι τὰ παρ’ αὐτοῦ παραχρῆμ’
ὑπέστρεψαν πρὸς τὸν βασιλέα. θαυμάζοντος δὲ τὸ
τάχος τῆς ἐπανόδου καὶ τὴν αἰτίαν ἐπερωτήσαντος,
ἔφασαν ἀπαντῆσαί τιν’ αὐτοῖς ἄνθρωπον καὶ κωλῦσαι
15 μὲν προσωτέρω χωρεῖν, ἀναστρέψαντας δὲ σοὶ λέγειν
ἐξ ἐντολῆς τοῦ τῶν Ἰσραηλιτῶν θεοῦ ὅτι κάκιον ἔξει
ἡ νόσος. <22> τοῦ δὲ βασιλέως σημαίνειν αὐτῷ τὸν
ταῦτ’ εἰρηκότα κελεύσαντος, ἄνθρωπον ἔλεγον δασὺν
καὶ ζώνην περιειλημένον δερματίνην. συνεὶς δ’ ἐκ τού-
20 των Ἠλίαν εἶναι τὸν σημαινόμενον ὑπὸ τῶν ἀγγέλων,
πέμψας ἐπ’ αὐτὸν ταξίαρχον καὶ πεντήκοντα ὁπλίτας,
ἀχθῆναι πρὸς αὑτὸν ἐκέλευσεν. <23> εὑρὼν δὲ τὸν
Ἠλίαν ὁ πεμφθεὶς ταξίαρχος ἐπὶ τῆς κορυφῆς τοῦ
ὅρους καθεζόμενον, καταβάντα ἥκειν ἐκέλευε πρὸς τὸν
85 βασιλέα· κελεύειν γὰρ τοῦτ’ ἐκεῖνον· εἰ δὲ μὴ θελή-
σειεν, ἄκοντα βιάσεσθαι. ὃ δ’ εἰπὼν πρὸς αὐτόν, ἐπὶ
πείρα τοῦ προφήτης ἀληθὴς ὑπάρχειν, εὔξεσθαι πῦρ
ἀπ’ οὐρανοῦ πεσὸν ἀπολέσαι τούς τε στρατιώτας καὶ
αὐτόν, εὔχεται, καὶ πρηστὴρ κατενεχθεὶς διαφθείρει
³0 τόν τε ταξίαρχον καὶ τοὺς σὺν αὐτῷ. <24> τῆς δ’
§20 = 4Reg.13.

