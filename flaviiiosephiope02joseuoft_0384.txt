336 APXAIOAOPIAE

Ἰωακίμῳ τῷ τῶν Ἑβραίων ἒχοντι τὴν ἀρχήν, καὶ στρα-
τεύει μετὰ πολλῆς δυνάμεως ἐπὶ τοὺς Ἰουδαίους ὁ Βα-
βυλώνιος, φόρους αἰτῶν τὸν Ἰωάκιμον, ἢ πολεμήσειν
ἀπειλῶν. ὃ δὲ δείσας τὴν ἀπειλήν, καὶ τὴν εἰρήνην
ἀντικαταλλαξάμενος τῶν χρημάτων, ἤνεγκεν αὐτῷ φό-
ρους οὓς ἔταξεν ἐπ’ ἔτη τρία.

<88> τῷ δὲ τρίτῳ στρατεύειν τοὺς Αἰγυπτίους ἀκού-
σας ἐπὶ τὸν Βαβυλώνιον καὶ τοὺς φόρους αὐτῷ μὴ
δούς, διεψεύσθη τῆς ἐλπίδος· οἱ γὰρ Αἰγύπτιοι ποιή-
σασθαι τὴν στρατείαν οὐκ ἐθάρρησαν. <89> ταῦτα δ’
ὁ προφήτης Ἱερεμίας κατὰ πᾶσαν ἡμέραν προύλεγεν,
ὡς μάτην ταῖς παρὰ τῶν Αἰγυπτίων ἐλπίσι προσανέχουσι,
καὶ ὡς πέπρωται τῇ πόλει ὑπὸ τοῦ Βαβυλωνίου ἀνάστα-
τον γενέσθαι καὶ Ἰωάκιμον τὸν βασιλέα χειρωθῆναι
πρὸς αὐτοῦ. <90> ἀλλὰ ταῦτ’ εἰς οὐδὲν χρήσιμον, οὐκ
ὄντων τῶν σωθησομένων, ἐλέγετο· καὶ γὰρ τὸ πλῆθος
καὶ οἱ ἄρχοντες ἀκούσαντες παρημέλουν, καὶ πρὸς ὀρ-
γὴν λαμβάνοντες τὰ λεγόμενα, ὡς οἰωνιζομένου κατὰ
τοῦ βασιλέως τοῦ προφήτου, τὸν Ἱερεμίαν «ᾐτιῶντο, καὶ
ὑπάγοντες δίκῃ καταψηφισθῆναι πρὸς τιμωρίαν ἠξίουν.
<91> καὶ οἱ μὲν ἄλλοι πάντες «ἤνεγκαν τὰς ψήφους
κατ’ αὐτοῦ, οἳ δ’ ἀπέγνωσαν τῶν πρεσβυτέρων, οἳ καὶ
σοφῆς ὄντες διανοίας ἀπέλυσαν τὸν προφήτην ἀπὸ τῆς
αὐλῆς καὶ τοῖς ἄλλοις συνεβούλευσαν μηδὲν διαθεῖναι
κακὸν τὸν Ἱερεμίαν· <92> ἔλεγον γὰρ οὐ μόνον τοῦτον
προλέγειν τῇ πόλει τὰ μέλλοντα, ἀλλὰ καὶ Μιχαίαν πρὸ
αὐτοῦ ταῦτα κατηγγελκέναι καὶ πολλοὺς ἄλλους, ὧν
οὐδεὶς ὑπὸ τῶν τότε βασιλέων οὐδὲν ἔπαθεν, ἀλλ’ ὡς
προφήτης τοῦ θεοῦ τιμῆς ἔτυχε. <93> τούτοις κατα-
πραΰναντες τὸ πλῆθος τοῖς λόγοις, ἐρρύσαντο τῆς

ξ 87 = 4 Reg. XXIV 1. ξ] 89 = Ierem. XXVI 1.

10

15

26

25

30

