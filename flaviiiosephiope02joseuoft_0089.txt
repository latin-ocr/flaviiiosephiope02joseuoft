10

15

8⁰ ἀναιρήσειν.

ΕΚΤΗ 41

γύμναστο γὰρ οὐδ’ ἐμεμαθήκει φέρειν ὅπλα) εταῦτα
μέν’ εἶπεν, (ὦ βασιλεῦ, σὸς ἔστω κόσμος τοῦ καὶ βα-
στάζειν δυναμένου, συγχώρησον δὲ ὡς δούλῳ σου καὶ
ὡς ἐγὼ βούλομαι μαχεσθῆναι.’ τίθησιν οὖν τὰ ὅπλα,
καὶ τὴν βακτηρίαν ἀράμενος, καὶ πέντε λίθους ἐκ τοῦ
χειμάρρου βαλὼν εἰς τὴν πήραν τὴν ποιμενικην, καὶ
σφενδόνην ἐν τῇ δεξιᾷ χειρὶ φέρων, ἐπὶ τὸν Γολιτέθην
ἐπορεύετο. <186> καταφρονεῖ δ’ οὕτως ἰδὼν αὐτὸν ὁ
πολέμιος ἐρχόμενον, καὶ προσέσκωψεν ὡς οὐχ οἷα πρὸς
ἄνθρωπον ὅπλα νενόμισται ταῦτ’ ἔχων μέλλοι μαχε-
σθαι, οἷς δὲ κύνας ἀπελαύνομεν καὶ φυλαττόμεθα, μὴ
αὐτὸν ἀντὶ ἀνθρώπου κύνα εἶναι δοκεῖς ὃ δ’ οὐχὶ
τοιοῦτον, ἀλλὰ καὶ χείρω κυνὸς αὐτὸν νομίζειν ἀπε-
κρίνατο. κινεῖ δὲ πρὸς ὀργὴν τὸν Γολιάθην, καὶ ἀρὰς
αὐτῷ τίθεται ἐκ τῆς προσηγορίας τοῦ θεοῦ, καὶ δώσειν
ἠπείλησε τὰς σάρκας αὐτοῦ τοῖς ἐπιγείοις καὶ τοῖς μεταρ-
σίοις διασπάσασθαι. ἀμείβεται δ’ αὐτὸν ὁ Δαυίδης
<18ῖ> ’σὺ μὲν ἐπέρχει μοι ἐν ῥομφαία καὶ δόρατι καὶ
θώρακι, ἐγὼ δὲ χωρῶν ἐπὶ σὲ τὸν θεὸν ὥπλισμαι, ὅς
σε’ τε καὶ τὴν πᾶσαν ὑμῶν στρατιὰν χερσὶ ταῖς ἡμετέ-
ραις δίολέσει’ καρατομήσω μὲν γάρ σε σήμερον, καὶ
τὸ ἄλλο σῶμα τοῖς ὁμοφύλοις κυσὶ παραβαλῶ, μαθή-
σονται δὲ πάντες ὅτι προέστηκεν Ἑβραίων τὸ θεῖον,
καὶ ὅπλα ἡμῖν καὶ ἰσχὺς τοῦτ’ ἔστι κηδόμενον, ἡ δ’
ἄλλη παρασκευὴ καὶ δύναμις ἀνωφελὴς θεοῦ μὴ παρ-
όντος.’ <188> ὁ δὲ Παλαιστινὸς ὑπὸ βάρους τῶν
ὅπλων εἰς ὠκύτητα καὶ δρόμον ἐμποδιζόμενος βάδην
ἐπὶ τὸν Δαυίδην παραγίνεται, καταφρονῶν καὶ πεποι·
θὼς γυμνὸν ὁμοῦ καὶ παῖδα ἔτι τὴν ἡλικίαν ἀπόνως
(189) ἀπαντᾷ δ’ ὁ νεανίσκος μετὰ συμ- 5
5 185 = 1 Reg. XVII 39.

